---
layout: post
title: 4 października
image: img/october/The-Anatomy-Lesson-of-Dr.-Nicolaes-Tulp-by-Rembrandt.jpg
author: Tomasz Waszczyk
date: 2018-10-04T10:00:00.000Z
tags:
  - 
draft: true
---

### 1939

"Pojęcie polskiej inteligencji obejmuje
przede wszystkim polskich księży, nauczycieli (łącznie z wykładowcami szkół wyższych), lekarzy, dentystów, weterynarzy, oficerów, wyższych, urzędników, wielkich kupców, wielkich właścicieli ziemskich, pisarzy, redaktorów, jak również wszystkie osoby, które otrzymały wyższe lub średnie wykształcenie."
Powyższy tekst to fragment memoriału Urzędu Polityki Rasowej NSDAP opublikowanego 25 października1939 roku.

### 1918

W Reichstagu wystąpił Wojciech Korfanty (zdjęcie), który w wygłoszonym przez siebie przemówieniu zażądał przyłączenia do Polski ziem zabranych podczas zaboru pruskiego. Chodziło o Prusy Królewskie, Gdańsk, Wielkopolskę, część Prus Książęcych,  Śląsk Górny i Średni.

<img src="./img/october/korfanty.jpg"/><br><br>

### 1844

W podkieleckiej wsi Krajno funkcjonariusze carskiej policji aresztowali księdza Piotra Ściegiennego- przywódcę niepodległościowej i powstańczej konspiracji chłopskiej, zajadłego wroga władz carskich.
Aresztowanie było wynikiem uzasadnionych obaw władz rosyjskich o wywołanie przez niego powstania chłopskiego na terenie zaboru,a także efektem donosów szlachty i niektórych przedstawicieli inteligencji.
Aresztowanie Ściegiennego doprowadziło do dekonspiracji Związku Chłopskiego i udaremnienia planów wywołania powstania.
W 1846 r., po długim śledztwie, Piotr Ściegienny został skazany na śmierć i
wyłączony ze stanu duchownego. W ostatniej chwili przed egzekucją został jednak dostarczony carski akt łaski, zamieniający karę śmierci na chłostę i bezterminową katorgę, co według świadków, spotkało się z wyraźnym sprzeciwem ze strony samego skazańca. Został zesłany na  ciężkie roboty w kopalniach Aleksandrowska oraz w Nerczyńsku. W  roku 1883, car Aleksander III z okazji swej koronacji ułaskawił ks. Ściegiennego, a władze duchowne przywróciły go do stanu kapłańskiego; został kapelanem w szpitalu Bonifratrów w Lublinie.
Zmarł w Lublinie w roku 1890, przeżywszy 90 lat.

<img src="./img/october/sciegienny.jpg"/><br><br>

---

<a href="https://github.com/TomaszWaszczyk/historia.waszczyk.com/edit/master/src/content/october-4.md" target="_blank">Edytuj tę stronę dzieląc się własnymi notatkami!</a>
