---
layout: post
title: 10 września
image: img/september/wielun.png
author: Tomasz Waszczyk
date: 2018-09-10T10:00:00.000Z
tags:
  - McDonald
---

### 1996

Demonstracja przeciwko otwarciu pierwszej w Sankt Petersburgu restauracji sieci McDonald's. W 1992 jak pamiętam otwarli McDonalda w Warszawie na ul. Świętokrzyskiej. Byłem wtedy w wojsku w Zegrzu i koledzy, którzy wyszli na "stałkę" (przepustka stała) przynieśli nam na spróbowanie po hamburgerze. Padł wtedy chyba rekord gości w jednym dniu - coś koło 30.000 ludzi? Drugi raz wracając do domu, na przepustce, zaliczyłem otwarcie McDonalda na Francuskiej w Katowicach - grudzień 1992 - 33.000 ludzi w jeden dzień. Piszę z pamięci- jak ktoś znajdzie dokładniejsze dane to proszę w komentarzach o tym wspomnieć.

<img src="./img/september/mcdonald.jpg"><br><br>

### 1939

Jego Najjaśniejsza Wysokość Regent Węgier Miklós Horthy (na zdjęciu) odmówił Niemcom przepuszczenia niemieckich wojsk przez terytorium węgierskie przeciwko Polsce. Kilka tygodni przed rozpoczęciem niemieckiej inwazji na Polskę premier Węgier Pal Teleki wysłał depeszę do kanclerza Rzeszy niemieckiej, w której oświadczył, że: „Węgrzy ze względów na kategorie moralne nie mogą przedsięwziąć żadnej akcji militarnej przeciw Polsce”. Władze węgierskie nakazały zaminowanie tuneli kolejowych i ich wysadzenie w przypadku próby przedarcia się Niemców siłą.

<img src="./img/september/horthy.jpg"><br><br>

### 1891

Urodził się Ignacy Matuszewski <https://pl.wikipedia.org/wiki/Ignacy_Matuszewski>

---

<a href="https://github.com/TomaszWaszczyk/historia.waszczyk.com/edit/master/src/content/september-10.md" target="_blank">Edytuj tę stronę dzieląc się własnymi notatkami!</a>
