---
layout: post
title: 8 sierpnia
image: img/august/sierakowiak.jpg
author: Tomasz Waszczyk
date: 2019-08-08T10:00:00.000Z
tags:
  - Getto Łódzkie
---

### 1943

W łódzkim getcie zmarł z powodu wycieńczenia, niedożywienia i zapalenia płuc 
19-letni Dawid Sierakowiak - autor słynnego Dziennika będącego świadectwem Holocaustu, męczeństwa i codziennej walki o przetrwanie Żydów uwięzionych w łódzkim getcie. Był niezwykle uzdolnionym człowiekiem władającym pięcioma językami obcymi. Zajmował się tłumaczeniem, pisaniem artykułów do gazet i udzielaniem korepetycji. Odznaczała go wrażliwość na krzywdę ludzką. Szczęśliwe życie i rozwijanie pasji przerywa wybuch wojny. Dawid wraz z rodzicami i siostrą Natalią trafił do łódzkiego getta. Stracił tam rodziców - ojciec Majlech Sierakowiak  vel Sierakowicz zmarł z głodu, a matka Sura Ajdla z Churgelów została zamordowana w niemieckim obozie zagłady w Chełmnie nad Nerem. Natalia najpewniej  została zagazowana rok później w Auschwitz w czasie likwidacji getta . W świadomości wielu Dawid zapisał się jako autor pięciu zeszytów z łódzkiego getta, które rozpoczynają się w czerwcu 1939 roku, a kończą tuż przed jego śmiercią. Dziennik kończy się słowami: „Wieczorem musiałem przygotować i ugotować kolację, co wyczerpało mnie zupełnie. Z polityki kompletnie nic nowego. Czuję, że znów poczynam dostawać melancholii z niecierpliwości. Doprawdy nie ma dla nas wyjścia z…”.

<img src="./img/august/sierakowiak.jpg"><br><br>

### 1914

Na dwanaście dni do więzienia w Nowym Targu trafił Włodzimierz Lenin (zdjęcie). Przyczyną aresztowania był zarzut szpiegostwa na rzecz rządu carskiego.Osadzony razem z chłopami aresztowanymi za nie płacenie podatków w celi numer 5 miał wśród nich zaskakująco dobrą opinię. Uchodził za człowieka spokojnego i opanowanego zawsze służącego radą i pomocą. Zwolniony na skutek starań miejscowych działaczy socjaldemokratycznych wyjechał z Polski do Szwajcarii.

<img src="./img/august/lenin.jpg"><br><br>

---

<a href="https://github.com/TomaszWaszczyk/historia.waszczyk.com/edit/master/src/content/august-8.md" target="_blank">Edytuj tę stronę dzieląc się własnymi notatkami!</a>
