---
layout: post
title: 25 marca
image: img/march/lekarze.jpg
author: Tomasz Waszczyk
date: 2019-03-25T10:00:00.000Z
tags:
  - Służba zdrowia
draft: false
---

### 2020

Doniesienia wydają się potwierdzać, że mamy stan wyjątkowy de facto, bez wprowadzenia go de iure...

<img src="./img/march/lekarze.jpg"/><br><br>

<img src="./img/march/korona2.jpeg"/><br><br>

---

<img src="./img/march/mempool.png"/><br><br>

<img src="./img/march/mempool2.png"/><br><br>

## Historia inflacji

▪️ 1815 rok – Rosja nasila inflacyjną eksploatację podbitych terytoriów, kontynuując dodruki rubli asygnacyjnych. Pozyskuje w ten sposób środki na finansowanie polityki imperialnej w Europie i Azji. Pierwsze 10 milionów papierowych rubli wyemitowała caryca Katarzyna II w 1769 roku. W 1815 roku ich suma dochodzi już do 760 milionów. W Królestwie Polskim "świeże" banknoty jako pierwsi zawsze otrzymują żołnierze ze stacjonujących carskich garnizonów.

▪️ 1828 rok – powstaje Bank Polski – instytucja rządowa o osobowości prawnej – w drodze przekształcenia z powstałego 2 lata wcześniej Towarzystwa Kredytowego Ziemskiego. Jego inicjatorem jest Franciszek Ksawery książę Drucki-Lubecki, będący w tym czasie (1821-1830) ministrem skarbu. Kapitał banku jest jak na owe czasy stosunkowo wysoki – 30 milionów złotych polskich. Papierowe bilety mają być wymieniane na srebro na każde żądanie. Podczas powstania listopadowego emisja banknotów zostaje znacznie zwiększona, a ich pokrycie w srebrze spada do 30%. Wymienialność na kruszec nie zostaje jednak zawieszona. Zgodnie z wolą ministra, bank uczestniczy w finansowaniu wielu państwowych inwestycji, m.in. Huty Bankowej w Dąbrowie Górniczej, fabryk maszyn w Żyrardowie i na Solcu w Warszawie. Z czasem wiele z tych inwestycji, zwłaszcza w branży górniczej i hutniczej, okazuje się nietrafionych i jako takie zostają sprzedane w latach 60. XIX wieku. Bank poddano likwidacji po powstaniu styczniowym, jego majątek w roku 1886 wchodzi w skład rosyjskiego Banku Państwa.

▪️ 1916 rok – 9 grudnia, decyzją niemieckiego generała-gubernatora Hansa Hartwiga von Beselera, utworzono Polską Krajową Kasę Pożyczkową (PKKP), która miała emitować polską markę o wartości równej marce niemieckiej. W istocie ludność polska płaciła za pośrednictwem nowej waluty ogromny podatek inflacyjny na rzecz wojsk Cesarstwa Niemieckiego – okupanci kładki nacisk na zwiększanie jej emisji. Dokonywali za nią zakupów na rzecz armii. Jednocześnie izolowali obszar marki niemieckiej przed napływem jej polskiego odpowiednika i przenoszeniem inflacji na swoje rdzenne terytoria. W grudniu 1917 roku w obiegu na okupowanych terenach krążyło 270 milionów polskich marek, pół roku później już 504 miliony, a w dniu odzyskania niepodległości w roku 1918 – 880 milionów.

▪️ 1923 rok – dochodzi do hiperinflacji. Polska, po odzyskaniu niepodległości, z roku na rok zwiększa deficyt budżetowy. Zyski z druku banknotów przeznacza na inwestycje związane z odbudową kraju, zaś od 1920 – także na wydatki wojenne. Wartość marki polskiej do dolara USA spada z 9 marek/1 dolara w 1918 roku do 6 375 000 marek/1 dolara (1923 rok).

### 2019

https://en.wikipedia.org/wiki/Green_New_Deal

### 2013

Nacjonalizacja banku na Cyprze i pozbawienie akcjonariuszy oraz właścicieli depozytów pow. 100k euro całości majątku. Takie rzeczy w Europie, takie rzeczy w strefie euro. Nikt mnie nie przekona, że wejście do niej jest dla Polski korzystne. Rezygnując z opodatkowania mniejszych depozytów rząd uwolnił się od protestów społecznych, bo to uderzy głównie w bogate osoby zza granicy, które uciekały na Cypr przed podatkami. Jestem bardzo ciekaw reakcji Rosji, której obywatele najprawdopodobniej stracą najwięcej. Zaczyna się dziać, miejmy nadzieję, że to początek końca tej utopii jaką jest w obecnym kształcie Unia Europejska i strefa euro.

<img src="./img/march/cypr.png"/><br><br>

### 1995

Papież Jan Paweł II ogłosił encyklikę „Evangelium Vitae”, o wartości i nienaruszalności ludzkiego życia.
Napisał w niej między innymi:
"Znaczna część opinii publicznej usprawiedliwia przestępstwa przeciw życiu w imię prawa do indywidualnej wolności i wychodząc z tej przesłanki domaga się nie tylko ich niekaralności, ale wręcz aprobaty państwa dla nich, aby móc ich dokonywać z całkowitą swobodą, a nawet korzystając z bezpłatnej pomocy służby zdrowia. Wszystko to prowadzi do głębokich przemian w sposobie patrzenia na życie i na relacje między ludźmi. Fakt, że prawodawstwo wielu państw, oddalając się nawet od fundamentalnych zasad swych konstytucji, nie tylko nie karze tego rodzaju praktyk wymierzonych przeciw życiu, ale wręcz uznaje je za całkowicie legalne, jest niepokojącym przejawem, a zarazem jedną z istotnych przyczyn poważnego kryzysu moralnego: czyny jednomyślnie uważane niegdyś za przestępcze i w powszechnym odczuciu moralnym niedopuszczalne, zyskują stopniowo społeczną aprobatę"

<img src="./img/march/evangeliumvitae.jpg"/><br><br>

### 1957

Władze Polski i Związku Radzieckiego podpisały porozumienie o drugiej fali wysiedleń Polaków z Kresów Wschodnich.
Pierwsza fala wysiedleń Polaków rozpoczęła się w 1955 roku, a sprzyjącym temu wydarzeniu czynnikiem była śmierć Stalina w 1953 roku. Do Polski wrócli wtedy głównie więzniowie sowieckich łagrów. Jednak rząd Polski chciał czegoś więcej. Władze chciały powrotu ludności,która pozostała na Kresach Wschodnich, a której nie objęły wywózki na Syberię i inne formy represji.
Zawarte w 1957 roku porozumienie doprowadziło do powrotu do Polski blisko ćwierć miliona naszych rodaków.
Ciekawostką jest fakt, że to właśnie dzięki porozumieniu zawartemu w 1957 roku do Polski mogły przybyć między innymi takie pózniejsze polskie osobistości świata kultury i sportu jak Czesław Niemen czy Władysław Kozakiewicz.

---

<a href="https://github.com/TomaszWaszczyk/historia.waszczyk.com/edit/master/src/content/march-25.md" target="_blank">Edytuj tę stronę dzieląc się własnymi notatkami!</a>
