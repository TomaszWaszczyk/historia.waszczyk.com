---
layout: post
title: 5 września
image: img/septmeber/indeks.png
author: Tomasz Waszczyk
date: 2019-09-05T10:00:00.000Z
tags:
  - Eric Schmidt
draft: false
---

### 2020

"Bitcoin is a remarkable cryptographic achievement, and the ability to create something that is not duplicable in the digital world has enormous value"
—Eric Schmidt, CEO of Google

### 1990

Komisja Krajowa NSZZ "Solidarność" odebrała Gazecie Wyborczej prawo do posługiwania się na stronie tytułowej logiem Solidarności oraz hasłem "Nie ma wolności bez Solidarności". Decyzję tę motywowano tym, iż GW jest wydawnictwem, które dyskredytuje i ośmiesza przewodniczącego Solidarności Lecha Wałęsę.
Jednak prawdziwym powodem tego stanu rzeczy był konflikt pomiędzy wpływowymi zwolennikami Lecha Wałęsy i Tadeusza Mazowieckiego. "Gazeta" krytykowała dyktatorski styl Wałęsy i jego populistyczne "przyspieszenie" w walce z rządem Mazowieckiego. W wyborach prezydenckich poparła Mazowieckiego

<img src="./img/september/naszpremier.jpg"><br><br>

### 1985

W londyńskim Ealing Hospital zmarł Mieczysław Mümler, pułkownik-pilot Polskich Sił Powietrznych, Obrońca Lwowa, as lotnictwa polskiego zajmujący 34 pozycję według Listy Bajana z wynikiem  5 i 1/2 zestrzelonych samolotów wroga i 1 i 1/2 uszkodzonych. W czasie polskiej wojny obronnej dowódca III/3 dywizjonu przydzielonego do Armii "Poznań" generała Tadeusza Kutrzeby (6 września 1939 roku pilotując samolot  PZL P 11c. zestrzelił  samolot niemiecki He 111, 12 września He 111 i 13 września Hs 126. Łącznie Dywizjon Mümlera zestrzelił 34 samoloty wroga). W 1940 roku dowódca 302 Dywizjonu Myśliwskiego "Poznański'' w Wielkiej Brytanii. W sezonie 1942/43 dowódca RAF Station Northolt. 24 października 1943 roku mianowany oficerem łącznikowym - Senior Polish Liaison Officer w HQ 84 Group Main (dowództwo operacyjne). Dwukrotnie odznaczony Krzyżem Walecznych, Srebrnym Krzyżem Virtuti Militari, Orderem brytyjskim Commander of the British Empire, francuskim Medaillon Militaire. Zdemobilizowany w grudniu 1946 roku. Po zdemobilizowaniu zarabiał na życie pracując jako piekarz. Zmarł w wieku 86 lat. Spoczął na cmentarzu Gunnersbury, Acton w pobliżu Pomnika Katyńskiego w kwaterze M (grób nr 25).

<img src="./img/september/humler.jpg"><br><br>

### 1972

Masakra w Monachium: podczas XX Letnich Igrzysk Olimpijskich w Monachium palestyńska organizacja terrorystyczna „Czarny Wrzesień” wzięła w wiosce olimpijskiej 9 izraelskich sportowców jako zakładników. W czasie ataku zginęli stawiający opór napastnikom trener zapasów Mosze Weinberg i sztangista Josef Romano.
5 września 1972 roku zapisał się bardzo krwawo w pamięci Izraela i Niemiec. Był 11. dzień olimpiady w Monachium. Wtedy to terroryści z Czarnego Września wzięli 9 izraelskich sportowców za zakładników. Później okazało się, że był to jeden z najtragiczniejszych ataków terrorystycznych w historii. Do zwiększenia koszmaru przyczyniła się nieudolność niemieckich sił specjalnych.
Akcja palestyńskich terrorystów została przeprowadzona precyzyjnie i zakończyła się sukcesem. W ręce napastników wpadło 9 izraelskich sportowców. Dwie osoby zostały zamordowane na miejscu. W ciągu kilkunastu minut budynek przy Connollystrasse otoczyły setki niemieckich policjantów.
Terroryści zażądali od Izraela, by wypuścił 250 palestyńskich więźniów. Po kilku godzinach państwo żydowskie zerwało rozmowy. Wieczorem terroryści helikopterami przewożą izraelskich zakładników na lotnisko wojskowe: Kiedy dwa helikoptery wylądowały na lotnisku było bardzo ciemno - to była pierwsza przeszkoda; wtedy terroryści wzięli pilotów śmigłowców za zakładników i wyciągnęli ich na pas startowy; i jeden z terrorystów dostrzegł nasze przygotowania - więc nie mogliśmy czekać dłużej i policja spróbowała strzelać do oprawców - mówił przedstawiciel niemieckich władz.
Potyczka trwała prawie półtorej godziny. Lotnisko Furstenfeldbruck wyglądało jak po przejściu tornada. Zginęło 16 osób: 9 zakładników, 5 porywaczy, policjant i pilot helikoptera. Rannych zostało kilkanaście osób. Do akcji na monachijskim lotnisku Furstenfeldbruck nie użyto niemieckich komandosów z sił federalnych. Władze Bawarii chciały, by odbicia zakładników dokonały bawarskie siły specjalne. Nie zgodzono się także na wzięcie udziału w operacji izraelskich sił szybkiego reagowania, które były doświadczone w tego typu operacjach.
W kilka miesięcy po masakrze rząd Izraela powołał specjalną grupę o nazwie "Komitet-X". Jej celem było wyeliminowanie wszystkich terrorystów odpowiedzialnych za masakrę w Monachium. W skład jednostki weszli najlepsi agenci Mossadu. W ciągu dwóch lat żmudnych działań członkom "Komitetu-X" udało się zlikwidować 8 wysoko postawionych palestyńskich terrorystów, którzy brali udział w przygotowaniach do olimpijskiej operacji. Rząd Izraela do początku lat 90. negował istnienie tej specjalnej i tajemniczej superjednostki.

<img src="./img/september/monachium.jpg"><br><br>

### 1924

Wypowiedź Józefa Piłsudskiego o nagrywaniu głosu ludzkiego z dnia 5 września 1924 roku.
"Stoję przed jakąś dziwną trąbą i myślę, że
głos mój ma się oddzielić ode mnie i pójść
w świat beze mnie, jego właściciela.
Doprawdy, trudno się nie śmiać z tej
dziwnej sytuacji, w której nagle głos
pana Piłsudskiego się znajdzie"

<img src="./img/september/glosludzki.jpg"><br><br>

---

<a href="https://github.com/TomaszWaszczyk/historia.waszczyk.com/edit/master/src/content/september-5.md" target="_blank">Edytuj tę stronę dzieląc się własnymi notatkami!</a>
