---
layout: post
title: 9 marca
image: img/march/veto.jpg
author: Tomasz Waszczyk
date: 2020-03-09T10:00:00.000Z
tags:
  - Polska
draft: false
---

### 2021

<img src="./img/march/ujemnestopywpolsce.jpeg"><br><br>

### 1995

https://en.wikipedia.org/wiki/Edward_Bernays

### 1953

1953 roku czyli dwa dni od ukazania się i 4 dni po śmierci Józefa Stalina weszła w życie uchwała, na mocy której nazwę miasta Katowice zmieniono na Stalinogród, a województwo katowickie przemianowano na stalinogrodzkie.
W treści tego dokumentu zapisano:
„Dla uczczenia pamięci Wielkiego Wodza i Nauczyciela mas pracujących i Jego wiekopomnych zasług dla Polski, Rada Państwa i Rada Ministrów Polskiej Rzeczypospolitej Ludowej uchwalają, co następuje: miasto Katowice przemianować na miasto Stalinogród, a województwo katowickie na województwo stalinogrodzkie”
Według oficjalnej propagandy zmiana nazwy Katowic została dokonana na prośbę ich mieszkańców, co oczywiście było kłamstwem. Prawdopdobnym autorem tego pomysłu był ktoś z trójki: Bolesław Bierut, Jakub Berman i Hilary Minc.
Katowice były Stalinogrodem do 20 grudnia 1956 roku.

<img src="./img/march/katowice.jpg"/><br><br>

### 1943

Adolf Hitler zalegalizował w Polsce aborcję. Dążył on do utworzenia czystej, biologicznie mocnej „rasy panów”. Doprowadził w 1933 roku do legalizacji zabijania niemieckich nienarod­zonych dzieci, które posiadały lub mogły posi­adać wady wrodzone. Po podbiciu narodów słowiańskich niemieccy zbrodniarze opracow­ali „Planost” – plan wyniszczenia narodów podbitych, w ramach którego okupowanym nar­odom szeroko zalecali antykoncepcję i legaliza­cję aborcji . Zbrodnicze plany hitlerowców najlepiej charakteryzuje wypowiedź Martina Bormana, szefa kancelarii Hitlera: „Obow­iązkiem Słowian jest pracować dla nas. Płod­ność Słowian jest niepożądana. Niech używają prezerwatyw albo robią skrobanki – im więcej, tym lepiej. Oświata jest niebezpieczna ” .
Po II wojnie światowej, w krajach tzw. obozu socjalistycznego, dyktatorzy komunistyczni wprowadzili w połowie lat pięćdziesiątych prawną dopuszczalność tzw. przerywania ciąży.

### 1936

W Przytyku koło Radomia miał miejsce pogrom lub według niektórych źródeł starcia pomiędzy ludnością polską i żydowską. Ich bezpośrednią przyczyną był incydent między polskimi i żydowskimi kupcami handlującymi na odbywającym się tego dnia na rynku w Przytyku jarmarku. W wyniku przepychanki żydowscy kupcy przewrócili kram należący do polskiego kupca, który rzekomo zajął miejsce ich kolegi. Zajście próbowała uspokoić policja, wyznaczając zwaśnionym stronom ś ciśle określone miejsca. Jednak nie był to koniec konfliktu, ponieważ wkrótce po godzinie 15 przed jednym z żydowskich straganów pojawił się Józef Strzałkowski, działacz Stronnictwa Narodowego, który zaczął głośno nawoływać do bojkotu żydowskich kupców. Poirytowany tym Żyd, przed którego stoiskiem krzyczał Polak, kopnął w laskę, na której ten się podpierał, a którą następnie Strzałkowski zdzielił Żyda po głowie. Żydowski handlarz udał się ze skargą na policję, która przybywszy na miejsce , wobec odmowy wylegitymowania się, aresztowała Strzałkowskiego. W jego obronie stanęła kilkudziesięcioosobowa grupa
włościan , która zmusiła policjantów do wycofania się na posterunek, gdzie zostali zablokowani. Wezwano telefonicznie posiłki z Radomia. Po około 20 minutach nerwowa atmosfera uspokoiła się znacznie i ludzie zaczęli się rozchodzić. Resztę, zarówno okupujących komisariat chłopów, jak i zbierające się w różnych miejscach rynku grupki żydowskiej młodzieży, rozpędzili policjanci. Odsiecz odwołano. Jednak jeszcze tego samego dnia w innym rejonie miasta doszło do kolejnego incydentu, w którym samowolnie interwencję podjęły oddziały żydowskiej samoobrony. Prawdopodobnie – gdyż nie udało się ustalić szczegółowego przebiegu wypadków – była to interwencja w obronie kilku handlujących tam Żydów napadniętych przez trzech chłopów. Samoobrona zaczęła atakować również włościan uciekających ulicą. Wielu zostało dotkliwie pobitych i poranionych, w tym kobiety i dzieci. Jak ustalił Sąd Okręgowy w Radomiu do ataku przyłączyli się spontanicznie inni przedstawiciele żydowskiej części mieszkańców Przytyku, w tym miejscowa elita. Punktem kulminacyjnym, który już całkowicie zaognił zajscia było postrzelenie w plecy jednego z Polaków przez członka samoobrony. Chcący wziąć rewanż polscy chłopi, którzy mieli liczebną przewagę zaatakowali wkrótce żydowskie kramy, wywracając je i niszcząc towary. Do akcji wkroczyła również policja, która według relacji kontrowersyjnego dziennikarza Juliana Bruna "kierowała broń przeciwko gromionym Żydom".
Kiedy policja usuwała chłopów z miasteczka, powoli opanowując zamieszki, z wybitego okna jednego z domów padły strzały. Jeden z niebiorących w ogóle udziału w zamieszkach chłopów – Stanisław Wieśniak, został zastrzelony przez Żyda o nazwisku Szulim Chil Leska, członka nacjonalistyczno-religijnej partii Mizrachi , który strzelił z okna swojego mieszkania. Policjanci wymierzyli z karabinów w okno, lecz Leska oddał pistolet koledze i zbiegł. Strzały spowodowały natychmiastową ucieczkę chłopów z rynku na drugą stronę rzeki. Śmiertelnie rannego Wieśniaka zaniesiono do domu lekarza, znajdującego się w pobliżu kościoła, gdzie ponownie gromadzili się uciekający Polacy. W tym momencie policja straciła całkowicie kontrolę nad sytuacją. Rozwścieczony zabiciem kolegi tłum chłopów, liczący około 1000 osób, zaatakował i zdemolował kilkadziesiąt żydowskich domów, bijąc ich mieszkańców
kłonicami , drągami i kamieniami. W trakcie ataku zniszczono m.in. dom Sury Borensztajn, w którym schroniło się kilkanaście osób. Trzech napastników weszło do środka po wyłamaniu okna, pobiło właścicieli i zniszczyło wyposażenie domu. Zniszczono też kilka sklepów i warsztatów rzemieślniczych, m.in. sklep Fajgi Szuchowej, którą kilku napastników pobiło pałkami. Całkowicie zniszczono mieszkanie Altera Kozłowskiego, które, po wyłamaniu okien, obrzucone zostało kamieniami przez grupę około 30 osób. Część domów i warsztatów zniszczono pod nieobecność właścicieli. W następstwie tego ataku śmierć poniosły dwie osoby – małżeństwo Chaja i Josek Minkowscy mieszkający naprzeciw domu doktora. Szewc Josek zginął w sieni swojego mieszkania, z którego wybiegł w czasie ataku, zabity prawdopodobnie ciosem siekierą. Chaja została ciężko pobita na podwórzu domu i zmarła po przewiezieniu do szpitala w Radomiu. W wyniku ataku tłumu na żydowskie domy ranne zostały 24 osoby.
Wydarzenia w Przytyku były efektem rosnącego od kilku lat napięcia w stosunkach polsko-żydowskich.

<img src="./img/march/przytyk.jpg"><br><br>

### 1652

Data przyjęta jako pierwsze zastosowanie w polskim Sejmie zasady liberum veto. Ale to tylko data umowna, bo chociaż w 1652 roku podstarości upicki Władysław Siciński uważany jest za tego, który zastosował ją pierwszy raz, to w rzeczywistości był to tylko brak zgody z jego strony na wydłużenie obrad Sejmu po za ustawowy termin 6 tygodni. Pierwsze prawdziwe zerwwanie Sejmu miało miejsce w 1669 roku podczas obrad w Krakowie. Zrobił to poseł wołyński Adam Olizar.
Liberum veto było zasadą ustrojową Rzeczpospolitej Obojga Narodów dającą prawo każdemu posłowi zerwania obrad i unieważnienia wszystkich podjętych już ustaleń. Wywodziła się ona z przekonania szlachty, że gdy w jej szeregach zapanuje totalna korupcja, która pozwoli na wprowadzanie w życie uchwał niekorzystnych dla państwa, to zawsze znajdzie się jeden uczciwy poseł, który przeciwstawi się temu.

<img src="./img/march/veto.jpg"/><br><br>

---

<a href="https://github.com/TomaszWaszczyk/historia.waszczyk.com/edit/master/src/content/march-9.md" target="_blank">Edytuj tę stronę dzieląc się własnymi notatkami!</a>
