---
layout: post
title: 9 października
image: img/october/warsow-1944.jpg
author: Tomasz Waszczyk
date: 2018-10-09T10:00:00.000Z
tags:
  - Historia
---

### 2019

Turcja rozpoczęła ofensywę w syryjskim Kurdystanie, otrzymawszy wcześniej zielone światło od USA. Amerykańskie wojska zeszły z drogi inwazji, by zapewnić sobie bezpieczeństwo. Kurdowie byli jeszcze przed chwilą kluczowym sojusznikiem USA przeciwko Państwo Islamskiemu. Teraz, zrobiwszy swoje, mogą odejść.
Tak niestety działa realna polityka, gdy zasoby zaprzyjaźnionych imperiów się kurczą, nie starczając już do panowania na wszystkich frontach. Kurdowie stracili 11 tys. ludzi w wojnie z Państwem Islamskim. Liczyli na sojuszniczą wdzięczność, można też powiedzieć, że wierzyli w "kapitał krwi". Tak jak my wielokrotnie w historii, zwłaszcza podczas II wojny światowej. Niestety, do dziś trudno się w Polsce przebić z krytyką tych idei i opartej na nich polityki.
Sojusz z USA jest nam fundamentalnie potrzebny i oby był jak najmocniejszy. Ale musi być oparty na chłodnej kalkulacji, przemyślanej strategii i wspólnocie interesów, nie na miłych frazesach i romantycznych złudzeniach. Tak samo jak wszystkie inne sojusze.
Walka, poświęcenie życia za ojczyznę - są czasem konieczne i zawsze godne najwyższego uznania. Ale muszą być częścią racjonalnej kalkulacji i strategii, inaczej oscylują między krwawą loterią a samobójstwem. Na tym polega wielka odpowiedzialność polityków.
Obyśmy nigdy więcej nie opierali polityki państwa na takich złudzeniach jak nasi przodkowie i dzisiejsi Kurdowie.
Na zdjęciach cywile uciekający z bombardowanych przez Turków kurdyjskich miast. Publikuję je w ślad za tweetem red. Jarosława Kociszewskiego.

<img src="./img/march/kurdowie.jpg"/><br><br>

Szyszko Szyszką, wybory wyborami, ale jest sprawa naprawdę ważniejsza. Dosłownie kilka godzin temu turecka armia przypuściła atak na tereny północnej Syrii.
Znajdują się one obecnie pod administracją Kurdów związanych z partią polityczną o nazwie PYD (Partia Unii Demokratycznej - to jej barwy mam na profilowym) i są określane jako Rożawa. To właśnie Rożawa, rękami swoich żołnierzy z Powszechnych Jednostek Ochrony (YPG) i żołnierek z Kobiecych Jednostek Ochrony (YPJ), ma zasługę dla całego świata, gdyż pokonała Państwo Islamskie (ISIS). Nie bez pomocy, ale bez tych dzielnych ludzi i ich poświęcenia ISIS miałoby się świetnie do tej pory.
Kilka dni temu Donald Trump dał prezydentowi Turcji Erdoganowi zielone światło do napaści na Rożawę. Ta niepoczytalność i zwykły debilizm Trumpa jest krytykowana od lewa do prawa w Stanach. Ta decyzja to hańba, to zdrada, to wystawienie milionów ludzi na ogromne zagrożenie, pierwsze jej ofiary już zresztą są.
Ktoś może pomyśleć, że w sumie co z tego? Kolejny konflikt gdzieś na końcu świata, co mnie to obchodzi? Nie wartościując niczyjego cierpienia i życia trzeba zauważyć, że różnica polega na tym, iż autonomiczna Rożawa oprócz tego, że wytłukła i więzi szalenie niebezpiecznych dla całego świata islamskich fundamentalistów z ISIS, za co wszyscy powinniśmy być dozgonnie wdzięczni, to jeszcze niesie na Bliskim Wschodzie idee i wartości, które mogłyby tam zaprowadzić w końcu trochę porządku i spokoju. A porządek i spokój na Bliskim Wschodzie oznacza zmniejszenie fali uchodźców do Europy. Zaczynacie trybić?
Rożawa wprowadza jako standard takie idee jak równouprawnienie kobiet oraz zakaz poligamii, swobodę wyznania, równość wszystkich grup etnicznych, zakaz tortur i kary śmierci. Opiera się na zasadach demokracji bezpośredniej i ideach feministycznych (np. każdy urząd główny jest dwuczłonowy, obejmuje go na równych zasadach mężczyzna i kobieta). Nie tylko na tle tego regionu są to idee niezwykle progresywne i wnoszące wysokie standardy.
Co zaś stoi za Turcją Erdogana? Turcja Erdogana to zwierzęcy nacjonalizm, fanatyczny i równocześnie instrumentalnie traktowany islam, militaryzm, zamordyzm i drwina z  demokracji, to imperialistyczne (póki co w skali regionu) zapędy. To popieranie dżihadystów, religijnych maniaków zdolnych do każdej zbrodni: niewolenia kobiet, gwałcenia dzieci, obcinania głów. Turcja oficjalnie i bez cienia żenady wspiera islamskie, fundamentalne bojówki. Zaś turecką agresję na Rożawę oficjalnie poparła Al Kaida (!).
Rozważcie sami po czyjej stronie w tym konflikcie należy stanąć. Zastanówcie się dlaczego należy się tą sprawą interesować, dlaczego to jest ważne. Wiele zrobić nie możemy, ale przynajmniej nie bądźmy obojętni. Tyle możemy, to wręcz nasz, jako ludzi, obowiązek.

<img src="./img/october/usa.jpg"/><br><br>

---

Andreessen Horowitz Leads $300 Million Investment in RigUp Financing brings the valuation of the startup aimed at energy contractors to $1.9 billion

RigUp Inc., which operates a marketplace for contract workers in the energy sector, surged to a $1.9 billion valuation with a new infusion of capital, according to a person familiar with the situation.

Andreessen Horowitz led the $300 million Series D financing in the Austin, Texas-based startup, using its recently formed late-stage fund.

### 1989

https://de.wikipedia.org/wiki/Wir_sind_ein_Volk

### 1980

Czesław Miłosz otrzymał Literacką Nagrodę Nobla  za “bezkompromisową wnikliwość w ujawnianiu zagrożenia człowieka w świecie pełnym gwałtownych konfliktów”.

### 1948

W Berlinie porwany został, a następnie osadzony w więzieniu na Mokotowie Tadeusz Bejt były żołnierz Armii Krajowej, uczestnik Powstania Warszawskiego , kurier KG AK, agent do zadań specjalnych.
Bejt organizował granicy polsko-niemieckiej, a także przerzuty z kraju na Zachód osób ściganych przez służby bezpieczeństwa i rodzin pozostających za granicą oficerów 2. Korpusu gen. Władysława Andersa.
18 listopada 1948 roku warszawski Wojskowy Sąd Rejonowy pod przewodnictwem pułkownika Józefa Badeckiego (zdjęcie) skazał go na karę śmierci, którą wykonano 11 lutego 1949 roku.

<img src="./img/october/bejt.jpg"/><br><br>

### 1944

>To miasto ma całkowicie zniknąć z powierzchni Ziemi i służyć jedynie jako punkt przeładunkowy dla transportu Wermachtu. Kamień na kamieniu nie powinien pozostać. Wszystkie budynki należy zburzyć do fundamentów. Pozostaną tylko urządzenia techniczne i budynki kolei żelznych"

Tak brzmiał rozkaz zburzenia Warszawy wydany 9 października 1944 roku przez Reichsfuhrera SS Heinricha Himmlera.
O tym jak bardzo Niemcy zaangażowali się w realizację tego planu niech świadczy fakt, że Warszawa została zniszczona niemal w 100 procentach, a jedynym nienaruszonym budynkiem mieszkalnym był dom przy ulicy Długiej.
Planowe burzenie stolicy dokonane w głównej mierze przez żołnierzy jednostki saperskiej Technische Nothilfe trwało do stycznia 1945 roku, kiedy to do Warszawy dotarła sowiecka ofensywa.

---

Opuściły Warszawę ostatnie oddziały AK, zabezpieczające ewakuację ludności cywilnej z miasta. Jeszcze raz Niemcy przejęli pełną kontrolę nad umęczoną stolicą. Ich zamiary w stosunku do miasta natychmiast stały się jasne.

### 1921

https://pl.wikipedia.org/wiki/Tadeusz_R%C3%B3%C5%BCewicz

### 1621

Pod Chocimiem zawarto układ pokojowy kończący toczące się od ponad miesiąca walki między wojskami polsko-kozackimi dowodzonymi przez Jana Karola Chodkiewicza i Piotra Konaszewicza Sahajdacznego, a armią turecko-tatarską pod wodzą sułtana Osmana II.

<img src="./img/october/chocim.jpg"/><br><br>

### 1610

Polacy zdobyli Kreml. Rosja przestała istnieć jako suwerenne państwo. Dowództwo nad nimi Żółkiewski oddał w ręce Aleksandra Gosiewskiego. Mennica moskiewska rozpoczęła bicie srebrnych kopiejek z imieniem nowego cara Władysława Zygmuntowicza.

---

<a href="https://github.com/TomaszWaszczyk/historia.waszczyk.com/edit/master/src/content/october-9.md" target="_blank">Edytuj tę stronę dzieląc się własnymi notatkami!</a>
