---
layout: post
title: 16 września
image: img/september/rosjajaponia.jpg
author: Tomasz Waszczyk
date: 2019-09-16T10:00:00.000Z
tags:
  - Komitet Rady Ministrów ds. Cyfryzacji
draft: false
---

### 2020

Komitet Rady Ministrów ds. Cyfryzacji (KRMC) przyjął „Politykę rozwoju sztucznej inteligencji w Polsce”

---

Przyklad labilności słabego społeczeństwa:

> „W związku z podejrzeniem, że komunikaty Sanepidu mogą negatywnie wpływać na zachowania społeczne i przyczyniać się do eskalacji zjawiska psychozy strachu oraz do wywoływania stanów lękowych u wielu osób, od dnia dzisiejszego zaprzestajemy ich publikowania...”

---

<img src="./img/september/brakduzych.jpeg"><br><br>

---

### 1993

Wojska rosyjskie opuściły Legnicę, będącą od II wojny światowej siedzibą dowództwa wojsk sowieckich stacjonujących w Polsce.

- To jest wielka sprawa: niepodległe państwo, w którym nie ma obcych oddziałów - mówiła reporterowi Polskiego Radia jedna z osób obserwujących ten historyczny moment. Wojska radzieckie stacjonowały na terenie Polski przez blisko 50 lat.

Oficjalne pożegnanie ostatnich żołnierzy rosyjskich odbyło się w Belwederze 17 września 1993 roku.

- Dzień 17 września stał się w polskich dziejach datą bolesną i złowieszczą, otwierając drogę, która wiodła Polaków do więzień i łagrów, do Katynia, przez mękę, poniżenie i zniewolenie – mówił ówczesny prezydent Lech Wałęsa. - Dzisiejszy dzień kończy pewną epokę w naszej wspólnej historii. Dopełnia się miara sprawiedliwości dziejowej. Na terytorium Polski nie ma już obcych wojsk - mówił prezydent.

- Dziś szczególny i uroczysty dzień. Z Polską, polskim narodem żegnają się ostatnie oddziały żołnierzy radzieckich. To znak nowych stosunków między naszymi bliskimi słowiańskim narodami – powiedział z kolei ambasador Rosji.

Stopniowe wycofywanie się Rosjan

9 kwietnia 1991 roku uznany został za początek oficjalnego wycofywania wojsk sowieckich. Tego dnia z garnizonu Borne Sulinowo wyjechał eszelon transportujący w kilkudziesięciu wagonach jednostkę rakietową. Ostatnia jednostka bojowa opuściła Polskę 28 października 1992 roku. Następnego dnia pełnomocnik Rady Ministrów ds. pobytu i wycofania wojsk Federacji Rosyjskiej gen. Zdzisław Ostrowski złożył w Urzędzie Rady Ministrów oficjalny meldunek o wycofaniu z Polski ostatniej rosyjskiej jednostki bojowej.

W całym 1992 roku wycofano z Polski ponad 35 tys. żołnierzy, około 200 samolotów, w tej liczbie 150 bojowych, 220 czołgów, ok. 770 wozów pancernych, 153 działa powyżej 100 mm, 126 wyrzutni i 24 kutry torpedowe. Pozostało ponad 4 tys. żołnierzy rozlokowanych w 20 miejscowościach.

Władze miejscowości, w których stacjonowali przez wiele lat rosyjscy żołnierze, miały ogromne problemy z ponownym zagospodarowaniem tych terenów. Pokazywał to Janusz Sikorski w cyklu reportaży zatytułowanych "Krajobraz po bitwie". Audycje były emitowane na antenie Rozgłośni Polskiej Radia Wolna Europa w 1992 roku.

- Stan nieruchomości jest bardzo zły. Jeśli się wchodzi do mieszkania, w którym jest sześć pokoi ogrzewanych piecami kaflowymi, a piece są dwa, to czy można powiedzieć o właściwej eksploatacji tej nieruchomości? Zawilgocenia, grzyb na ścianach, pozrywana instalacja, wyrwane wszystkie elementy miedziane, brakuje stolarki, bo służyła jako podpałka w piecach, nie ma ani jednego kranu, nie ma drzwi wejściowych - przedstawiał sytuację wiceprezydent Legnicy Zbigniew Kieras.

<img src="./img/september/rosjanie.png"><br><br>

### 1939

W Moskwie podpisany został układ rozejmowy między Związkiem Radzieckim, a Japonią, kończący walki radziecko-japońskie na pograniczu Mandżukuo i Mongolii– serię starć pomiędzy japońską Armią Kwantuńską, a Armią Czerwoną. Jeszcze tego samego dnia odbyło się spotkanie, domagającego się natychmiastowej agresji na Polskę ambasadora niemieckiego Friedricha Wernera von Schulenburga (zdjęcie) z radzieckim ministrem spraw zagranicznych Wiaczesławem Mołotowem, po którym ten pierwszy sporządził tajny protokół nr 371, w którym czytamy:
" Mołotow oświadczył, że wystąpienie zbrojne Związku Sowieckiego nastąpi zaraz, być może nawet jutro (...) Stalin przyjął mnie o drugiej w nocy w obecności Mołotowa i Woroszyłowa i oświadczył, że Armia Czerwona przekroczy dziś rano o godzinie szóstej granicę sowiecką na całej długości od Połocka do Kamieńca Podolskiego. Dla uniknięcia nieporozumień prosił usilnie, aby lotnictwo niemieckie od dzisiaj nie przekraczało na wschód linii Białystok-Brześć-Lwów. Samoloty sowieckie rozpoczną już dzisiaj bombardowanie terenów na wschód od Lwowa.”

<img src="./img/september/rosjajaponia.jpg"><br><br>

---

<a href="https://github.com/TomaszWaszczyk/historia.waszczyk.com/edit/master/src/content/september-16.md" target="_blank">Edytuj tę stronę dzieląc się własnymi notatkami!</a>
