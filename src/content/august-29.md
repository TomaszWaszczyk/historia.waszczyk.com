---
layout: post
title: 1 sierpnia
image: img/1-08.jpeg
author: Tomasz Waszczyk
date: 2018-08-01T10:00:00.000Z
tags:
  - 
draft: true
---

### 1946

„W ubeckich piwnicach przestrzelone czaszki, To śpiący rycerze majora Łupaszki Wieczna chwała zmarłym, hańba ich mordercom Tętno Polski bije w przestrzelonych sercach”.
-- cyt. za: autor wiersza nieznany

We wnęce gdańskiego więzienia przy ulicy Kurkowej padła komenda: „Po zdrajcach narodu polskiego, ognia!”

,,Kiedy po mnie przyjechali, była noc – pierwsza, może druga (...). Uczestnictwo w egzekucji przyjąłem z niechęcią, choć to przecież obowiązek. (...) Oddziałowy zaprowadził mnie najpierw do tego pana [Feliksa Selmanowicza „Zagończyka”]. Kiedy wszedłem do celi, widziałem przeraźliwy smutek w jego twarzy. Pierwsze słowa, z którymi zwrócił się do mnie, brzmiały: „No tak, jednak nie skorzystano z prawa łaski...” (...). Potem przeprowadzono mnie do celi, w której na śmierć czekała młoda, szczupła dziewczyna w letniej sukience. Przyjęła mnie nadzwyczaj spokojnie, wyspowiadała się, a potem wyraziła życzenie, żeby o wyroku i o śmierci powiadomić jej siostrę. Mówiła to ciągle tak, jakby się nadal spowiadała. Czuliśmy, że możemy być obserwowani. Podała mi adres (...). W końcu poprowadzono mnie schodami, jakby do piwnicy. Oni już tam byli. Zdaje się w kajdankach albo z zawiązanymi rękami. Sala była niewielka, jak dwa pokoje. Miałem krzyż, dałem go do pocałowania. Chciano im zawiązać oczy, nie pozwolili. Obok czekała zgraja ludzi, tak że było dosyć ciasno. Był wojskowy prokurator i pełno jakichś młodych ubowców. Ustawiono nieszczęśników pod słupkami. W rogu był stolik, skąd prokurator odczytywał wyrok i skąd dał rozkaz wykonania egzekucji. Była taka jakby wnęka, chyba czerwona nieotynkowana cegła, były słupki do połowy wysokości człowieka. Postawiono ich przy nich, nie pamiętam, czy ich przywiązano. Ci, którzy tam stali, nie uszanowali powagi śmierci. Obrzucili skazańców obelżywymi słowami, a prokurator odczytał uzasadnienie wyroku i poinformował, że nie było ułaskawienia. Jego ostatnie słowa brzmiały: „Po zdrajcach narodu polskiego, ognia!”. W tym momencie skazani krzyknęli, jakby się wcześniej umówili: „Niech żyje Polska!”. Potem salwa i osunęli się na ziemię (...). Nie mogłem na to patrzeć, ale pamiętam, że obydwoje po tej salwie żyli. Wtedy podszedł oficer i dobił ich strzałami w głowę. Nie wiem, kto to był ( skazańcy zostali dobici przez dowódcę plutonu egzekucyjnego ppor. Franciszka Sawickiego przyp. M.S.).To było dla mnie nie do zniesienia (...). Nie pamiętam, jak znalazłem się w samochodzie (...). Mało z kim dzieliłem się tymi wspomnieniami. Nawet rodzinie nic nie powiedziałem. Zachowałem to w sobie. Śmierć „Inki” i „Zagończyka” przeżyłem jak śmierć kogoś bliskiego..''

--- cyt. za: ks. Marian Prusak. Ksiądz Prusak był wikarym w gdańskim kościele garnizonowym. Był ostatnim spowiednikiem „Inki” i ,,Zagończyka'' oraz przymusowym świadkiem ich egzekucji.

Foto: Wachmistrz Feliks Selmanowisz ,,Zagończyk'', żołnierz zgrupowania ,,Łupaszki'', walczący w obronie niezawisłości. Niewinnie skazany na śmierć przez polskich komunistów.
Danuta Siedzikówna „Inka”, sanitariuszka i łączniczka zgrupowania ,,Łupaszki'', walcząca w obronie niezawisłości. Niewinnie skazana na śmierć przez polskich komunistów.

<img src="./img/august/tetno.jpg"><br><br>

### 1918

W czasie kończącej się pierwszej wojny światowej Rada Komisarzy Ludowych (rząd radziecki) anulowała wszystkie obowiązujące do tej pory traktaty rozbiorowe zawarte z Prusami i Austrią.

---

<a href="https://github.com/TomaszWaszczyk/historia.waszczyk.com/edit/master/src/content/august-2.md" target="_blank">Edytuj tę stronę dzieląc się własnymi notatkami!</a>
