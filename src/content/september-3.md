---
layout: post
title: 3 września
image: img/septmeber/wojna.png
author: Tomasz Waszczyk
date: 2019-03-10T10:00:00.000Z
tags:
  - Historia
---

### 1948

W Wieprzu odnaleziono zwłoki 58 letniego księdza Jana Szczepańskiego (zdjęcie) proboszcza parafii Brzeźnica Bychawska w dekanacie lubartowskim.
Ksiądz Szczepański był zajadłym wrogiem władzy komunistycznej, ostro wypowiadał się przeciwko panującemu w Polsce ustrojowi, czesto apelował z ambony o nie zapisywanie się do partii.
Zaginął w tajemniczych okolicznościach z niedzieli na poniedziałek czyli z 22 na 23 sierpnia 1948 roku. Został prawdopodobnie porwany.
Śledztwo prowadzone przez milicję i Urząd Bezpieczeństwa było czystą fikcją. O dokonanie tej zbrodni oskarżono oddział partyzancki Żelaznego pod dowództwem Edwarda Badochy, brata Zdzisława Badochy, zamordowanego przez UB. Jednak słabe dowody zmusiły władze do odwołania tych oskarżeń.
Po latach udało się ustalić, że sprawcami mordu na księdzu Szczepańskim byli dwaj funkcjonariusze Powiatowego Urzędu Bezpieczeństwa Publicznego w Lubartowie. Jeden z nich przyzał się do tego na łożu śmierci.

### 1939

Rządy Francji i Wielkiej Brytanii wypowiedziały wojnę Trzeciej Rzeszy.

### 1929

1929 - Od 1925 roku giełda w USA długo poruszała się w trendzie bocznym: w przedziale około 50-100 pkt. Pomiędzy 1925 a 1929 rokiem nastąpiła nagła eksplozja i hossa pokoleniowa. 3 września 1929 roku indeks zanotował maksimum w wysokości 381 punktów. Dopiero wygranie wojny przez USA w 1945 roku spowodowały przebicie poziomu 381 pkt z 1929 roku. Stało się to dopiero dwadzieścia pięć lat po krachu czyli w 1954

### 1922

Na Górnym Śląsku odbyło się referendum na temat oddzielenia Górnego Śląska od Prus i utworzenia samodzielnego kraju śląskiego wchodzącego w skład Rzeszy.
Referendum było wynikiem obietnic, jakie władze niemieckie złożyły Górnoślązakom na początku lat 20. w zamian za głosowanie za
pozostawieniem Górnego Śląska w składzie Rzeszy miał on utworzyć samodzielny land w ramach państwa niemieckiego.
Do głosowania uprawnionych było 721 tysięcy osób. Głos oddało 521 tysięcy,a tylko 10 procent z tej liczby opowiedziało się za utworzeniem kraju śląskiego.
W związku z wynikiem sondażu prowincja górnośląska pozostała częścią Prus aż do jej rozwiązania w 1938 roku.

---

<a href="https://github.com/TomaszWaszczyk/historia.waszczyk.com/edit/master/src/content/september-3.md" target="_blank">Edytuj tę stronę dzieląc się własnymi notatkami!</a>
