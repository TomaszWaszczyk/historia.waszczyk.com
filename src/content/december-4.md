---
layout: post
title: 4 grudnia
image: img/december/kowalczyk.jpg
author: Tomasz Waszczyk
date: 2018-12-04T10:00:00.000Z
tags:
  - Auschwitz
---

### 2003

2003 roku w okolicach Chojnowa na Mazowszu około godziny 18.30 rozbił się rządowy śmigłowiec Mi-8, na którego pokładzie znajdowała się delegacja, której przewodniczył Leszek Miller. Nikt nie zginął, rannych zostało 14 osób.
Według ustaleń Państwowej Komisji Badania Wypadków Lotniczych przyczyną runięcia maszyny na zięmię była awaria silników wywołana przez ich oblodzenie.
10 marca 2004 roku prokurator z
Wojskowej Prokuratury Okręgowej w Warszawie postawiła pilotowi majorowi Markowi Miłoszowi zarzuty umyślnego sprowadzenia bezpośredniego niebezpieczeństwa katastrofy powietrznej przez niedochowanie zasad bezpieczeństwa w locie, to jest czyn z artykułu 174 paragraf 1 Kodeksu karnego, za co grozi kara do 8 lat pozbawienia wolności oraz nieumyślnego sprowadzenia katastrofy powietrznej zagrażającej życiu lub zdrowiu wielu osób, to jest czyn z artykułu 173 paragraf 2 w związku z paragrafem 1 Kodeksu karnego, za co grozi do 3 lat pozbawienia wolności.
Miłosz nie przyznał się do winy i złożył obszerne wyjaśnienia. W marcu 2010 roku, po trwających ponad sześć lat postępowaniu i procesie, Wojskowy Sąd Okręgowy w Warszawie uniewinnił Miłosza ze stawianych mu zarzutów.

### 1941

W Moskwie, dzień po spotkaniu z generałami Władysławem Andersem i Władysławem Sikorskim Józef Stalin podpisał porozumienie w sprawie wspólnej walki przeciwko Niemcom.
Tak skomentował to sam Sikorski:
"Żołnierze polscy będą się bić ze wspólnym wrogiem o oswobodzenie swojej ojczyzny. Razem z wami, gdyż Rosja sowiecka zrozumiała, że silna Polska rządząca się wewnętrznie zgodnie z duchem czasów, zgodnie z własną tradycją jest nieodzownym czynnikiem trwałej równowagi europejskiej. Wierzę zaś, że Rosja nie zapomni w przyszłości, iż Polska biła się razem z nią ze śmiertelnym wrogiem wszystkich Słowian Niemcami".

### 1943

Ukraińska Powstańcza Armia opublikowała raport pod tytułem " Służba Bezpieczeństwa na dole rozstrzeliwuje na lewo i prawo".
Służba Bezpeky, bo taka jest właściwa nazwa tej formacji była organem przeprowadzającym czystki w szeregach OUN i UPA na tak zwanym "elemencie niepewnym" czyli wszystkich podejrzanych o sympatie propolskie i proradzieckie.
Poniżej fragment wspomnień sierżanta UPA Maksyma Skorupśkiego, dówódcy kurenia, który dokonał zbrodni w Podkamieniu:
"Każdy wojskowy fachowiec, nawet dowódca roja, jeżeli był bezpartyjny (...) miał przy sobie jeśli nie politwychownyka, który decydował o wszystkim, to wybranego członka SB, których za ich okrucieństwo i tępotę nazywano "Uzbekami" (...) Ten system nadzoru oraz system likwidacji ofiar na podstawie decyzji SB - bez jakiegokolwiek sądu - był haniebny i straszny, ale (...) dawał banderowcom poczucie pełnie władzy. Oni zapędzili opozycję do podziemi. Nikt otwarcie nie odważył się wysłowić jakiejkolwiek krytyki (...) Najgłupszy i najstraszniejszy rozkaz był wykonywany."
Na zdjęciu Dmytro Kupiak "Klij" - dowódca SB OUN-UPA w Busku i Kamionce Strumiłowej (woj. tarnopolskie), ludobójca odpowiedzialny osobiście za zamordowanie ponad 200 osób w latach 1943-1945.

### 1940

Podczas próby przedostania się do Francji, na terenie Słowacji aresztowany został August Kowalczyk (zdjęcie) późniejszy wybitny polski aktor teatralny i filmowy. Osadzony z został w Kl Auschwitz jako numer 6804. Pracował przy wyładunku materiałów budowlanych, przy budowie zakładów Buna-Werke, przy rozbiórce zbombardowanej synagogi w Oświęcimiu oraz domów po wysiedlonych Polakach w Monowicach. 28 maja 1942 roku został przeniesiony za kontakty z ludnością cywilną Oświęcimia do dożywotniej kompanii karnej. Z obozu zbiegł 10 czerwca 1942 roku.

### 1926

Podczas zjazdu Związku Ludowo-Narodowego w Poznaniu powstał Obóz Wielkiej Polski- organizacja narodowa zrzeszająca środowiska prawicowe, której celem było oddziaływanie na społeczeństwo w duchu idei narodowej oraz walka z sanacją.
Twórcą Obozu Wielkiej Polski był Roman Dmowski, który na pomysł jej utworzenia wpadł po powrocie z podróży do Włoch. W jego zamyśle OWP miał zrzeszać elitę, która drogą rewolucji miała przejąć władzę w Polsce.
W szczytowym momencie organizacja liczyła ponad ćwierć miliona członków. OWP stał się z czasem solą w oku autorytatnych władz wakacyjnych, które widząc realne zagrożenie postawiły sobie za cel walkę z tą organizacją.
Jednym z kilku zamierzeń, jakie chciał zrealizować OWP było utworzenie państwa narodowego, które miałoby realizować interesy tylko i wyłącznie narodu polskiego, a nie wszystkich jego obywateli. OWP silnie również akcentował przywiązanie do katolicyzmu. Zakładał, iż Polska powinna być państwem wyznaniowym, z tolerancją dla istnienia innych wyznań i zachowaniem wolności woli. Gospodarka miała zaś opierać się na modelu społeczno -korporacyjnym, za którym opowiadała się znaczna część młodzieży o poglądach radykalnych. W sferze ustrojowej opowiadano się za wzmocnieniem władzy wykonawczej i wprowadzeniem zasad hierachizmu i elitaryzmu w życiu politycznym.
Obóz Wielkiej Polski został rozwiązany 28 marca 1933 roku za sprawą zarządzenia ministra spraw wewnętrznych w którym nakazywano władzom administracji rozwiązanie wszystkich jednostek organizacyjnych OWP istniejących jeszcze na terenach poszczególnych województw. Powodem miała być działalność OWP, która rzekomo stanęła w wyraźnym konflikcie z kodeksem karnym i władzami państwowymi.

---

<a href="https://github.com/TomaszWaszczyk/historia.waszczyk.com/edit/master/src/content/december-4.md" target="_blank">Edytuj tę stronę dzieląc się własnymi notatkami!</a>
