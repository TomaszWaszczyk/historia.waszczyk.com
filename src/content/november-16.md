---
layout: post
title: 16 listopada
image: img/november/chopin.jpg
author: Tomasz Waszczyk
date: 2020-11-16T10:00:00.000Z
tags:
  - Chopin
---

### 2014

W rocznicę notyfikowania niepodległego Państwa Polskiego odeszła JADWIGA PIŁSUDSKA-JARACZEWSKA, córka Marszałka Polski Józefa Piłsudskiego, porucznik-pilot Wojska Polskiego, która była również jedną z trzech Polek przyjętych do Air Transport Auxiliary, czyli służby pomocniczej RAF. Dzięki jej inicjatywie powstała Fundacja Rodziny Piłsudskich i Towarzystwo Przyjaciół Instytutów Józefa Piłsudskiego.

### 1940

Niemieccy okupanci zamknęli getto w Warszawie. Na terenie getta liczącym 307 ha pozbawionych wolności zostało 370 tysięcy ludzi (w tym ponad 130 tysięcy przymusowo przesiedlonych). Tego samego dnia wszystkie żydowskie przedsiębiorstwa znajdujące się po stronie aryjskiej zostały zamknięte, a w kilka dni później cały towar został z nich wywieziony.

### 1918

Józef Piłsudski rozesłał do przywódców państw świata depeszę informującą o powstaniu Państwa Polskiego. Tego dnia od 2009 r. obchodzony jest Dzień Służby Zagranicznej.

> Jako Wódz Naczelny Armii Polskiej pragnę notyfikować rządom i narodom wojującym i neutralnym istnienie Państwa Polskiego Niepodległego, obejmującego wszystkie ziemie zjednoczonej Polski. Sytuacja polityczna w Polsce i jarzmo okupacji nie pozwoliły dotychczas narodowi polskiemu wypowiedzieć się swobodnie o swym losie. Dzięki zmianom, które nastąpiły w skutek świetnych zwycięstw armij sprzymierzonych – wznowienie niepodległości i suwerenności Polski staje się odtąd faktem dokonanym.
> Państwo Polskie powstaje z woli całego narodu i opiera się na podstawach demokratycznych. Rząd Polski zastąpi panowanie przemocy, która przez sto czterdzieści lat ciążyła nad losami Polski – przez ustrój zbudowany na porządku i sprawiedliwości. Opierając się na Armii Polskiej pod moją komendą, mam nadzieję, że odtąd żadna armia obca nie wkroczy do Polski, nim nie wyrazimy w tej sprawie formalnej woli naszej. Jestem przekonany, że potężne demokracje Zachodu udzielą swej pomocy i braterskiego poparcia Polskiej Rzeczypospolitej Odrodzonej i Niepodległej”.

### 1904

W Warszawie przy ulicy Zielnej 34 otwarta została pierwsza centrala telefoniczna.
Inwestorem była szwedzka firma telekomunikacyjna Cedergrena. Centrala była wyposażona w sprzęt firmy Ericsson. Architektem, który zaprojektował obiekt był Szwed Gunnar Glason, zaś projekt wnętrz stworzył polski architekt Bronisław Brochwicz-Rogóyski.
W chwili otwarcia centrali w Warszawie zarejestrowanych było 5200 aparatów telefonicznych.

### 1939

Urodziła się Barbara Szendzielarz-córka legendarnego majora Armii Krajowej Zygmunta Szendzielarza "Łupaszki".
Zmarła 30 marca 2012 roku w domu pomocy społecznej "Kombatant". 13 kwietnia 2012 roku wykonano jej ostatnią wolę, chowając ją obok symbolicznej mogiły jej ojca na warszawskich Powązkach.

### 1848

W sali Guildhall w Londynie borykający się z gorączką i osłabieniem Fryderyk Chopin zagrał swój ostatni w życiu publiczny koncert. Dochód z koncertu został przekazany na rzecz polskich emigrantów

### 1794

Pod Radoszycami w województwie świętokrzyskim miała miejsce ostateczna kapitulacja insurekcji kościuszkowskiej.
Przegrana bitwa, upadek wojskowego morale i masowa dezercja sprawiły ,że Tomasz Wawrzecki ogłosił polskie poddanie się.

### 1611

Przed kościołem św. Anny w Warszawie odbyła się uroczystość złożenia hołdu lennego królowi Polski Zygmuntowi III Wazie przez elektora brandenburskiego Jana Zygmunta Hohenzollerna.
Hołd złożony z Prus Książęcych był następstwem porażki poniesionej w XVI- wiecznej wojnie z Rzeczpospolitą wobec czego Państwo Krzyżackie w Prusach zostało zmuszone do podporządkowania się Polsce.

### 1380

French King Charles VI declared no taxes forever....

---

<a href="https://github.com/TomaszWaszczyk/historia.waszczyk.com/edit/master/src/content/november-16.md" target="_blank">Edytuj tę stronę dzieląc się własnymi notatkami!</a>
