---
layout: post
title: 4 września
image: img/septmeber/indeks.png
author: Tomasz Waszczyk
date: 2018-09-04T10:00:00.000Z
tags:
  - 
draft: true
---

### 1985

Władze komunistyczne zatrzymały uczonych z toruńskiego Uniwersytetu Mikołaja Kopernika - Jana Hanasza, Grzegorza Drozdowskiego, Zygmunta Turło, Leszka Zaleskiego i Eugeniusza Pazderskiego. Mężczyźni byli odpowiedzialni za przeprowadzenie spektakularnego ataku hakerskiego. Wyczynu tego dokonali dzięki komputerowi ZX Spectrum. We wrześniu 1985, podczas trwania ,,Dziennika Telewizyjnego" i serialu ,,07 zgłoś się'' na ekranach widzów pojawiły się hasła: ,,Solidarność Toruń Dość podwyżek cen, kłamstw, represji'' oraz ,,Solidarność Toruń Bojkot wyborów NASZYM obowiązkiem''. Eugeniusz Pazderski został wypuszczony na wolność z braku dowodów. Pozostałym mężczyznom wymierzono karę od roku do półtora w zawieszeniu na trzy lata.

<img src="./img/september/zatrzymania.jpg"/><br><br>

### 1946

Decyzją Tymczasowego Rządu Jedności Narodowej, na którego czele stał Edward Osóbka Morawski pozbawiono polskiego obywatelstwa generała Władyława Andersa. Tego samego dnia ten sam rząd zadecydował takim samym wyrokiem o losie 75 innych wysokich rangą oficerów Wojska Polskiego.

<img src="./img/september/morawski.jpg"/><br><br>

### 1878

W Nowy Rok uroczyście otworzono postępową Wielką Synagogę na Tłomackiem w Warszawie.
Udział w uroczystym otwarciu wziął, m.in. rosyjski generał-gubernator warszawski hrabia Paweł Eustachiewicz Kotzebue oraz rosyjski prezydent Warszawy generał - major Sokrates Starynkiewicz. Mimo że nasz kraj znajdował się wtedy pod zaborami to Izaak Cylkow, kaznodzieja synagogi, przemówił do zgromadzonych gości w języku polskim. W dniu inauguracji kaznodzieja rzekł: ,,Pokładamy nadzieję w Bogu, że już nigdy jako odrębna społeczność nie będziemy uważani i jako osobny lud traktowani, ale jako uprawnieni synowie naszego kraju, obywatele jednego państwa […] że światło się rozszerzy i rozproszy nareszcie ciężką mgłę uprzedzeń i przesądów, która tak długo wzajemne nasze stosunki zalegała […] Dopłyniemy do upragnionej przystani ludzkości, gdzie szczytem cywilizacji będą słowa: Kochaj bliźniego jak samego siebie, kochajcie obcego, bez względu na to, w jakiej świątyni Bogu cześć oddaje, do jakiego plemienia należy.'' Kazania wygłaszane były w języku polskim, co nie spodobało się szczególnie ortodoksyjnym Żydom. Synagoga była przyjaźnie nastawiona do wyznawców innych religii, w tym chrześcijan, którzy często odwiedzali synagogę, by przysłuchiwać się koncertom chóru synagogalnego. W rocznicę odzyskania przez Polskę niepodległości odprawiano w synagodze uroczyste modlitwy, a w dniu śmierci Marszałka Józefa Piłsudskiego odprawione zostało nabożeństwo żałobne. Synagoga była piękną utrzymaną w klasycyzującym stylu eklektycznym budowlą, którą zaprojektował Leandro Marconi. Mogła pomieścić 2400 osób. Budziła dumę wśród wyemancypowanych Żydów i stanowiła największą budowlę żydowską w Warszawie. W czasie okupacji hitlerowskiej, a dokładniej rzecz ujmując po upadku Powstania w Getcie warszawskim, Wielka Synagoga została osobiście zniszczona przez psychopatycznego zbrodniarza SS-Gruppenführera Jürgen Stroopa: ,,(...) 16 maja 1943 roku (...) krzyknąłem: Heil Hitler! – i nacisnąłem guzik. Ognisty wybuch uniósł się do chmur. Przeraźliwy huk. Feeria kolorów. Niezapomniana alegoria triumfu nad żydostwem. Getto warszawskie skończyło swój żywot. Bo tak chciał Adolf Hitler i Heinrich Himmler.''

<img src="./img/september/synagoga.jpg"/><br><br>

---

<a href="https://github.com/TomaszWaszczyk/historia.waszczyk.com/edit/master/src/content/september-4.md" target="_blank">Edytuj tę stronę dzieląc się własnymi notatkami!</a>
