---
layout: post
title: 14 marca
image: img/march/agenda.png
author: Tomasz Waszczyk
date: 2019-03-14T10:00:00.000Z
tags:
  - Polska
draft: false
---

### 2020 - Barany chodzą stadami. Orły latają samotnie

<img src="./img/march/agenda.png"/><br><br>

<img src="./img/march/agenda2.png"/><br><br>

<img src="./img/march/agenda3.png"/><br><br>

### 1964

1964 roku poeta Antoni Słonimski złożył w kancelarii ówczesnego premiera PRL list protestacyjny przeciwko cenzurze. Podpisane pod nim osobistości polskiej kultury i literatury wyrażały w nim zaniepokojenie o losy polskiego słowa pisanego. 
Oto treść tego dokumentu:
" Ograniczenia przydziału
papieru na druk książek i czasopism oraz zaostrzenie cenzury prasowej stwarza sytuację zagrażającą rozwojowi kultury narodowej.
Niżej podpisani, uznając istnienie opinii publicznej, prawa do krytyki, swobodnej dyskusji i rzetelnej informacji za konieczny element postępu, powodowani troską obywatelską, domagają się zmiany polskiej polityki kulturalnej w duchu praw zagwarantowanych przez konstytucję państwa polskiego izgodnych z dobrem narodu."
Pod listem podpisało się 34 sygnatariuszy, wśród których byli: Jerzy Andrzejewski, Maria Dąbrowska, Stanisław Dygat, Marian Falski, Paweł Jasienica, Stefan Kisielewski, Jan Parandowski czy Melchior Wańkowicz (zdjęcie).
To właśnie ten ostatni z wymienionych sygnatariuszy  został przez władze potraktowany najsurowiej. Oskarżono go o oczernianie PRL i próbowano skazać na pozbawienie wolności.
Ostatecznie jednak, chcąc uniknąć całkowitej kompromitacji władza zdecydowała się na wycofanie zarzutów wobec Wańkowicza.

<img src="./img/march/antoni.jpg"/><br><br>

### 1944

1944 roku banda UPA napadła na wieś Dżurków w powiecie kołomyjskim w województwie stanisławowskim. Bandyci uprowadzili, a następnie zamordowali 14 Polaków.
Wspomina Józef Żarski:
"Miałem niespełna pięć lat, gdy banderowcy w nocy z 14 na 15 marca 1944 roku podpalili nasz dom. Uciekaliśmy przez pola w kierunku rzeki. Do dziś słyszę świst kul nad naszymi głowami. Rano wróciliśmy do domu. Zastaliśmy pogorzelisko. Wszystko było spalone: zwierzęta, zboże, cały dorobek materialny moich rodziców. Pozostały tylko resztki zboża w nadpalonych workach. Ale żyliśmy. Wiele polskich rodzin doznało wtedy krzywdy ze strony Ukraińców."

### 1918

W Warszawie urodził się Bogusław Mierzwa (zdjęcie)-porucznik pilot Wojska Polskiego, porucznik Królewskich Sił Powietrznych.
Był absolwentem Szkoły Podchorążych w Dęblinie, którą ukończył w 1939 roku. Służbę w polskim lotnictwie rozpoczynał w 114 Eskadrze Myśliwskiej. Był uczestnikiem wojny obronnej w 1939 roku,po zakończeniu której wyemigrował do Rumunii, a następnie do Francji i Anglii. Tam właśnie służył w słynnym Dywizjonie 303 pod numerem P1389. Odbył 4 loty bojowe i 3 walki powietrzne.
16 kwietnia 1941 roku odbył swój ostatni lot w
życiu. Tego dnia z innymi pilotami swojego
dywizjonu i kolegami z brytyjskiego 601 poleciał na osłonę bombowców. Celem bombardowania było lotnisko niemieckich myśliwców położone po drugiej stronie kanału La Manche we Francji. Lot do celu przebiegał bez niespodzianek. Natomiast w czasie powrotu z nad celu Polaków zaatakowały nieprzyjacielskie myśliwce.
Przeciwnicy strzelali celnie. Efektem tego było zestrzelenie samolotu Polaka. Podporucznik pilot Bogusław Mierzwa zginął śmiercią lotnika.

<img src="./img/march/mierzwa.jpg"/><br><br>

---

<a href="https://github.com/TomaszWaszczyk/historia.waszczyk.com/edit/master/src/content/march-7.md" target="_blank">Edytuj tę stronę dzieląc się własnymi notatkami!</a>
