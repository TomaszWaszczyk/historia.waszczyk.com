---
layout: post
title: 14 czerwca
image: img/june/sobor.jpg
author: Tomasz Waszczyk
date: 2019-06-14T10:00:00.000Z
tags:
  - Sobór Watykański II
draft: false
---

### 1987

Czyż nie są "światłem i solą ziemi" ci
wierzący, którzy we wszystkich
dziedzinach życia, zwłaszcza w
środowisku pracy starają się
wprowadzać w czyn zasady Ewangelii,
sprawiedliwości, solidarności? Waszym
zadaniem, drodzy neoprezbiterzy, będzie
współpraca ze świeckimi w poczuciu
odpowiedzialności za Kościół, za
chrześcijański kształt polskiego życia.
Trzeba świeckich darzyć zaufaniem.
Maja oni, jak uczy Sobór Watykański II,
swoje miejsce i zadanie w wykonywaniu
potrójnej misji Chrystusa w Kościele.
Jest w nich wielki potencjał dobrej woli,
kompetencji i gotowości służenia."
Słowa te wypowiedział papież Jan Paweł drugi w czasie swojej 3 pielgrzymki do Polski,która rozpoczęła się 8 czerwca 1987 roku.
Papież odwiedził wtedy Warszawę, Lublin,Tarnów, Kraków, Gdynię, Gdańsk, Częstochowę i Łódź.
Wizyta papieska, której hasłem przewodnim było "Do końca ich umiłował" zakończyła się 14 czerwca 1987 roku. Podczas uroczystości pożegnalnej na warszawskim Okęciu Karol Wojtyła odbył rozmowę w cztery oczy z generałem Wojciechem Jaruzelskim.

<img src="./img/june/sobor.jpg"><br><br>

---

<img src="./img/june/einstein.jpeg"><br><br>

---

### 1945

Sławomir Koper - Polskie piekiełko. Obrazy z życia elit emigracyjnych 1939-1945.

Książka Sławomira Kopra to pozycja poruszająca tematy pomijane w dotychczasowych publikacjach. Sprawy wstydliwe, rzucające cień na polską emigrację po klęsce wrześniowej: spory polityczne, rozgrywki personalne, bezwzględną walkę o władzę. Eliminację z życia publicznego ludzi związanych z sanacją, chorobliwe rozliczenia z przeszłością, obozy internowania dla niewygodnych oficerów i polityków. Ambicje i brak zdecydowania generała Sikorskiego, żenujące obsesje jego podwładnych, konflikty wstrząsające polskim światem w Paryżu, Londynie i Nowym Jorku. INFOrmacje zaskakujące, czasami wręcz nieprawdopodobne i bardzo odległe od stereotypowego postrzegania polskiej emigracji tego okresu. Ale autor znalazł też inne tematy. Nieprawdopodobne losy pięknej Krystyny Skarbek (ulubionej agentki Churchilla), obrazy z życia polskich bohaterów „Bitwy o Anglię”, rozpad przyjaźni skamandrytów, tajemniczą postać Józefa Rettingera, kobiety w życiu generała Andersa czy zadziwiające przypadki byłego premiera Felicjana Sławoja Składkowskiego. I dziwną grę hitlerowskiej Abwehry patronującej wyjazdowi z okupowanego kraju rodziny Sikorskiego i żony generała Sosnkowskiego. I to zapewne bez wiedzy samych zainteresowanych.

<img src="./img/june/koper.jpg"><br><br>

---

### 1807

IV koalicja antyfrancuska: Napoleon Bonaparte odniósł zwycięstwo nad generałem rosyjskim Levinem Benningsenem w bitwie pod Frydlandem.

Bitwa pod Frydlandem – bitwa, która została stoczona 14 czerwca 1807 roku niedaleko Frydlandu, obecnie Prawdinsk, około 43 km na południowy wschód od Królewca.

Była to jedna z najważniejszych bitew wojen napoleońskich, która bezpośrednio doprowadziła do zakończenia wojny z IV Koalicją. Została stoczona pomiędzy siłami Imperium Francji a Imperium Rosji. Po prawie 23 godzinach walki francuskie oddziały dowodzone przez Napoleona zdołały odnieść decydujące zwycięstwo nad armią rosyjską generała Bennigsena. Pod koniec bitwy wojska francuskie miały całkowitą kontrolę nad polem bitwy, a rosyjska armia uciekała chaotycznie przez rzekę Łynę, w której wielu jej żołnierzy utonęło. W wyniku tej klęski cesarz Aleksander I został zmuszony do podpisania pokoju.

Bitwa pod Frydlandem ma szczególne miejsce w polskiej historii, mimo że jest stosunkowo mało znanym epizodem wojen napoleońskich. Jednym ze skutków tej bitwy było bowiem utworzenie Księstwa Warszawskiego.

Pod Frydlandem gen. Dąbrowski ponownie ranny w tę samą nogę co pod Tczewem. 6 marca 1808 został odznaczony Krzyżem Komandorskim Orderu Virtuti Militari.  Pijany jak Polak (franc. dawniej saoul comme un Polonais, obecnie soul comme un Polonais lub ivre comme un Polonais) – popularne powiedzenie francuskie. Oznacza kogoś, kto mimo spożycia większej ilości alkoholu zachowuje sprawność fizyczną i trzeźwe myślenie, czyli człowieka z tzw. "mocną głową", ewentualnie kogoś, kto charakteryzuje się nadprzeciętną odwagą i brawurą. Po bitwie pod Frydlandem 1807 zarządzono odpoczynek. Nastąpiło rozluźnienie dyscypliny. Pijaństwo trwało podobno trzy dni. Niespodziewanie Rosjanie rozpoczęli kontratak. Okazało się, że jedynie oddziały polskie były w stanie brać udział w walce. Udało im się powstrzymać nieprzyjaciela i osłonić resztę niezdolnej na razie do boju armii. Napoleon miał w rozkazie dziennym następnego dnia napisać: Jeżeli już macie pić, to pijcie jak Polacy. W bitwie pod Frydlandem brali udział żołnierze dowodzeni przez Jana Henryka Dąbrowskiego.

<img src="./img/june/friedland.jpg"><br><br>

---

<a href="https://github.com/TomaszWaszczyk/historia.waszczyk.com/edit/master/src/content/june-14.md" target="_blank">Edytuj tę stronę dzieląc się własnymi notatkami!</a>
