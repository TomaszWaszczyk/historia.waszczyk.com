---
layout: post
title: 4 października
image: img/october/The-Anatomy-Lesson-of-Dr.-Nicolaes-Tulp-by-Rembrandt.jpg
author: Tomasz Waszczyk
date: 2018-10-04T10:00:00.000Z
tags:
  - 
draft: true
---

### 2019

Spowiedź przedsiębiorcy. "Płacę podatki, odprowadzam ZUS, nie uciekam z tego kraju, który traktuje mnie jak złodzieja" - Każdego miesiąca wystawiam fakturę na 14 tysięcy złotych. Ktoś by powiedział: ten to ma dużo, nie ma co narzekać. Tyle, że miesiąc w miesiąc oddaję państwu siedem tysięcy. VAT, podatek dochodowy i ZUS. Jak mam się czuć jeśli osoba, która posiada czwórkę dzieci i pracuje na czarno, dostaje od państwa tyle samo? To jest rażąca niesprawiedliwość - mówi Tomek, właściciel jednoosobowej firmy.

Prowadzę działalność od 2005 roku, obraziłem Rzeczpospolitą Polską następującymi grzechami: uczciwie pracuję, zarabiam, odprowadzam podatki, nadal tu mieszkam. Wielu moich znajomych wyjechało, by zmienić rezydencję podatkową, nie chcą oddawać państwu 50 proc. tego, co sami wypracują.

### 1952

Rodzi się Władimir Władimirowicz Putin. Putin szpicel KGB IV kategorii w Dreźnie. Damski bokser z legitymacją STASI

Nie jest żadną tajemnicą, że obecny prezydent Rosji Władymir Putin pracował jako sowiecki szpieg w enerdowskim Dreźnie. Warto przybliżyć ówczesna rzeczywistość, Putina i ówczesnych sowieckich służb. Putin nie był poważany nawet przez swoich zwierzchników, bo wylądował w NRD, a nie np. w zachodnich Niemczech. Najlepsi sowieccy agenci trafiali do USA. To była elita wśród radzieckich szpiegów. Potem drugą kategorię stanowili ci, którzy trafiali do państw NATOwskich, takich jak Francja, Wielka Brytania, Niemczy zachodnie, czy Belgia. Agentów trzeciej kategorii kierowano do zachodnich państw neutralnych. Od nich nie wymagano już tak wiele, jak od tych co szpiegowali Waszyngton. Trafiali oni do Szwecji, Austrii i Szwajcarii. Albo do krajów Ameryki Południowej... Najniżej na szczeblach drabiny KGB był ci agenci, którzy trafiali do tzw. demoludów czyli państw socjalistycznych. Tu nie musieli trafiać najlepsi, bo kraje takie jak Polska, NRD, czy Czechosłowacja były sowieckimi koloniami. Nie było tu niczego co interesowało by sowiecki wywiad, o czym nie dowiedzieliby się sowieci wysyłając po prostu zapytania do SB lub STASI. Wysyłany do tych krajów agent KGB był niemalże jawny. Nic mu w końcu nie groziło, o żadnej dekonspiracji nie mogło być przecież mowy. Stąd też kierownictwo KGB kierowało do demoludów ludzi, których samo oceniało jako najsłabszych. Niżej stała już tylko wewnątrz radziecka bezpieka. A do NRD, jako sowiecki szpieg trafił obecny prezydent Rosji Władymir Putin. Pracę jaką wykonywał tam dla KGB nie była stricte wywiadowczą, bo w NRD być nie mogła. O wiele bardziej przypominała służbę bezpieczeństwa mającą oko na „bratnich NRDowców”. Ale i nawet w takich okolicznościach nie obyło się bez wpadek Putina jako KGBisty. Jak piszą media miał kochankę. Do sensacyjnych doniesień dotarł niemiecki tygodnik „Die Zeit”. Okazuje się, że agentka wywiadu zachodnich Niemiec była kochanką Władimira Putina, gdy ten był jeszcze oficerem KGB. Tak więc okazało się, że wywiad zachodnich Niemiec BND z łatwością„rozkuł” radzieckiego Jamesa "Błąda". Podesłana naiwnemu KGB-iście kobieta sporo musiała opowiedzieć zachodnioniemieckiemu wywiadowi. Z kolei niemiecka telewizja ZDF twierdzi, że dotarła do dokumentów tajnych służb z czasów, gdy Putin pracował w Dreźnie jako major i KGB-owski szpieg. Materiały do których dotarli niemieccy dziennikarze z publicznej telewizji zawierały m.in. zapis przesłuchań sekretarza KGB w Dreźnie. Człowiek o pseudonimie „Lehnchen”, który często pił z Putinem wódkę i przyjaźnił z jego byłą żoną potwierdza, że przyszły prezydent Rosji katował Ludmiłę. O tym, że Putin był damskim bokserem pisał też „Newsweek”.
Z czasów służby Putina w Dreźnie to nie jedyne sensacje. Kto by się spodziewał, że po tylu latach można znaleźć takie dokumenty jak legitymacja Putina....nie jako KGB-isty, lecz członka enerdowskiej bezpieki Stasi? A jednak... 28 lat po upadku NRD – jak pisze niemiecka bulwarówka „Bild” -nawet Urząd ds. Dokumentacji Stasi (BStU) sądził, że zna wszystkie tajemnice. Ale obecnie odkryte dokumenty niezbicie świadczą o tym, że były oficer KGB i dzisiejszy pan na Kremlu Władimir Putin był aż do upadku muru berlińskiego również pracownikiem niesławnej Służby Bezpieczeństwa Państwowego- -enerdowskiej bezpieki Stasi! To jasne, że nie tylko Putin jako pracownik sowieckich służb miał legitymację Stasi. Jego legitymacja była ważna aż do 1989 roku! Czemu jej nie zniszczył? Rodzi się również pytanie ilu podobnych do Putina byłych oficerów KGB ma legitymację polskiej Służby Bezpieczeństwa? Skoro oficerowie KGB – jak Putin działali jednocześnie jako członkowie Stasi – to więcej jak pewne, że Sowieci pracowali w SB. Czy polski IPN dysponuje równie ciekawymi znaleziskami jak niemiecki Urząd Gaucka? W czasie kiedy Putin był KGBistą w Dreźnie lubił pić piwo marki Radeberger. Bild pisze, że kanclerz Merkel przysyła mu takie czasami do Moskwy.

<img src="./img/october/ausweiss.jpg"/><br>

### 1944

O godzinie 13:30 więźniowie Sonderkommando pracujący w krematorium IV wszczęli Powstanie w Auschwitz II Birkenau. Więźniowie uzbrojeni w łomy, kamienie, siekiery i granaty domowej produkcji zaatakowali esesmanów, a następnie wykorzystując niewielką ilość przemyconego prochu z fabryki amunicji Weichsel-Union-Metallwerke wysadzili w powietrze część krematorium IV. Kilku członków Sonderkommando zdołało zbiec do pobliskich lasów i dotrzeć do wioski Rajsko. W tym samym czasie wybuchło Powstanie w krematorium II - członkowie Sonderkommando żywcem spalili esesmanów w piecu krematoryjnym. Ostatecznie Powstanie upadło. W czasie walk życie straciło 250 więźniów Sonderkommando. Ci, którzy zdołali zbiec, zostali pojmani i zgładzeni przez rozstrzelanie. Ich los podzielili również ci, którzy byli podejrzewani o udział w wybuchu Powstania. Łącznie po stłumieniu Powstania esesmani rozstrzelali 200 osób. Straty po stronie niemieckiej wynosiły trzech poległych esesmanów. Zamieszanie, które zaistniało w obozie po wybuch Powstania ocaliło pewną część więźniów, która czekała na śmierć w komorze gazowej znajdującej się w krematorium V.
Plany wszczęcia Powstania snute były już od czerwca. Na czele Powstania miał stanąć Jakow Kamiński, przywódca obozowego podziemia. Ostatecznie esesmani dowiedzieli się o tych planach, a Jakow Kamiński został zamordowany.
Motywy wybuchu Powstania przedstawił Laurence Rees, wybitny angielski dziennikarz w swojej książce ,,Auschwitz - Naziści i ,,ostateczne rozwiązanie'': ,,Więźniowie Sonderkommanda uznali, że muszą działać, kiedy ogłoszono, że potrzebni są ,,ochotnicy'' dla Ottona Molla, jednego z najgorszych esesmanów w krematoriach, który niedawno wyjechał, by objąć stanowisko komendanta podobozu w Gliwicach. Wszyscy wiedzieli, że to podstęp, ponieważ ostatnia grupa więźniów, którzy mieli ,,pojechać'' na Majdanek, została zamordowana przez esesmanów i spalona w krematorium II. Następnego ranka pozostali członkowie Sonderkommanda rozpoznali niedopalone ciała swoich towarzyszy i stracili ostateczne złudzenia co do losu, jaki gotowali im hitlerowcy(...).''
Foto: KL Auschwitz II-Birkenau. Krematorium IV w trakcie budowy. Fotografia wykonana w lutym 1943 roku przez SS. (żródło fotografii Archiwum Państwowego Muzeum Auschwitz-Birkenau)

<img src="./img/october/bunt.jpg"/><br>

### 1918

Rada Regencyjna Królestwa Polskiego czyli organ zastępujący w Polsce monarchię ogłosiła niepodległość Polski.
Wydarzenie to zapoczątkowało szereg zmian i reform w strukturach władzy polegających na przejęciu urzędów i stanowisk po władzach zaborczych. Kulminacyjnym wydarzeniem tego procesu przemian było przekazanie przez tę samą Radę dnia 11 listopada 1918 roku zwierzchnictwa nad armią Józefowi Piłsudskiemu i powierzenie mu misji stworzenia rządu.

<img src="./img/october/monitor.jpg"/><br>

### 1884

W Brandenburgu pod Berlinem, w rodzinie kultywującej polskie tradycje, sięgające XVI wieku, urodził się admirał Józef Unrug. W latach 1925-1939 był dowódcą polskiej floty wojennej, w czasie kampanii 1939 r. dowodził obroną Wybrzeża.
Prochy zmarłego w 1973 r. we Francji admirała i jego żony zostały w październiku ub. roku sprowadzone do Polski i pochowane w Gdyni.

<img src="./img/october/unrug.jpg"/><br>

---

<a href="https://github.com/TomaszWaszczyk/historia.waszczyk.com/edit/master/src/content/october-4.md" target="_blank">Edytuj tę stronę dzieląc się własnymi notatkami!</a>
