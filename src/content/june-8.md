---
layout: post
title: 8 czerwca
image: img/june/
author: Tomasz Waszczyk
date: 2019-06-08T10:00:00.000Z
tags:
  - Mateusz Morawiecki
draft: false
---

### 2020

Premier polskiego rządu, Mateusz Morawiecki, jest chyba sporym optymistą albo zaklina rzeczywistość. Uważa, że współczynniki ekonomiczne dot. polskiej gospodarki, które dziś mogą nas przerażać, szybko się poprawią. Chodziło mu m.in. o inflację.

Premier Mateusz I Optymista

– Mam bardzo poważną nie tylko nadzieję, ale też podstawy makro- i mikroekonomiczne, żeby wierzyć w to, że bezrobocie nie będzie dwucyfrowe – powiedział w sobotę w RMF FM premier. – Wzrost bezrobocia będzie niższy, niż instytucje finansowe z całego świata zakładały jeszcze miesiąc temu – dodał.

To nie jedyne dobre wieści. Zapytany o PKB powiedział, że ma nadzieje, że będzie mniejsze niż prognozowany przez większość instytucji ratingowych i finansowych poziom minus 4,5 proc.

Z kolei zadłużenie naszego kraju wzrośnie, jak uważa, zapewne o 7-8 pkt. proc. – Myślę, że nie przekroczy granicy 55 proc. – powiedział.

Inflacja? Będzie spadać!
premierNas najbardziej interesuje jednak kwestia inflacji. Według szefa polskiego rządu ta „będzie bardzo szybko siadać”. Już ponoć latem spadnie poniżej celu inflacyjnego NBP.

Przypomnijmy, że inflacja w maju wyniosła już tylko 2,9 proc. w ujęciu rocznym – przynajmniej tak wynika ze wstępnych szacunków Głównego Urzędu Statystycznego (GUS). To najniższy poziom tego wskaźnika w 2020 r., ale nie oznacza to, że powinniśmy się cieszyć. Inflacja mogła spaść dlatego, że ostatni okres to czas lockdownu, gdy ludzie rzadko wychodzili z domów, nie mogli chodzić do centrów handlowych (te były przecież nieczynne), a to mogło zmniejszyć popyt na produkty i usługi, a przez to spadły i ceny. Teraz – po odmrożeniu rynków – sytuacja może być odwrotna i znowu zauważymy skok inflacji. Zresztą w nieco dłuższej perspektywie również może być nieciekawie – zwłaszcza jeśli weźmie się pod uwagę politykę monetarną banków centralnych na całym świecie.

Wracając do premiera, ten zapewnił też, że jego rząd utrzyma wszystkie programy społeczne i socjalne, jakie dotąd wprowadził, łącznie z 14. emeryturą. Wynika z tego, że władza nie zlikwiduje też 500+.

---

<a href="https://github.com/TomaszWaszczyk/historia.waszczyk.com/edit/master/src/content/june-8.md" target="_blank">Edytuj tę stronę dzieląc się własnymi notatkami!</a>
