---
layout: post
title: 8 grudnia
image: img/december/kozakiewicz.png
author: Tomasz Waszczyk
date: 2018-12-08T10:00:00.000Z
tags:
  - Sowieci
---

### 1953

W Solecznikach koło Wilna urodził się Władysław Kozakiewicz (zdjęcie) -tyczkarz , ośmiokrotny mistrz Polski, dwukrotny mistrz Europy. 30 lipca 1980 roku na olimpiadzie w Moskwie zdobył złoty medal pokonując wysokość 5.78m. Zasłynął jako wykonawca słynnego gestu w stronę nieprzychylnej mu sowieckiej widowni.

### 1943

1943 roku członkowie OUN-UPA uwięzili, a następnie zamordowali 48 letniego proboszcza parafii Jazłowiec w powiecie Buczacz (obecnie Ukraina) księdza doktora Andrzeja Kraśnickiego. Proboszcz był przetrzymywany i torturowany na własnej plebanii, z której okna strychu został wyrzucony na chodnik, a następnie utopiony w pobliskim jeziorze.

### 1940

W wyniku wycieńczenia i choroby serca zmarł w KL Dachau hrabia Edward Krasiński (zdjęcie) działacz społeczny, pamiętnikarz, zarządca Biblioteki Ordynacji Krasińskich w Warszawie.
Był synem hrabiego Józefa Krasińskiego. Przed pierwszą wojną światową pracował w Muzeum Narodowym Polskim w Rapperswilu. Zasłynął również jako posiadacz największej w Polsce kolekcji broni z epoki napoleońskiej. Działał w Stronnictwie Polityki Realnej. Dał się również poznać jako literat, wydając między innymi " Gawędy o przedwojennej Warszawie", w których udało mu się przedstawić mało znane fakty z życia kulturalnego i towarzyskiego przedwojennej stolicy.
Do KL Dachau trafił w wyniku aresztowania przez Gestapo w kwietniu 1940 roku, kiedy stanął w obronie chłopca katowanego w jedym z folwarków. Był odznaczony m.in. Krzyżem Komandorskim (1931) i Krzyżem Komandorskim z Gwiazdą (1938) Orderu Odrodzenia Polski, Krzyżem Oficerskim francuskiej Legii Honorowej. Był Kawalerem Honoru i Dewocji Zakonu Maltańskiego. Miał 70 lat.

<img src="./img/december/krasinski.jpg"/><br>

### 1919

Obradująca w Paryżu Rada Ambasadorów ustaliła przebieg wschodniej granicy Polski według tzw Linii Curzona.
Linia przebiegała od Grodna przez Jałówkę , Niemirów , Brześć , Dorohusk , na wschód od Hrubieszowa, dalej na
Kryłów , skąd na zachód od Rawy Ruskiej i na wschód od Przemyśla aż do Karpat.
Co ciekawe, utożsamiany z jej powstaniem brytyjski minister spraw zagranicznych Curzon wcale nie jest jej autorem. Curzon tylko zaproponował ją w nocie z 11 lipca 1920 jako linię demarkacyjną pomiędzy wojskami polskimi i bolszewickimi.
Pomysłodawcą tego projektu był brytyjski urzędnik polsko-żydowskiego pochodzenia Lewis Namier, który był doradcą ówczesnego premiera Davida Lloyda George'a.

<img src="./img/december/curzona.jpg"/><br>

---

<a href="https://github.com/TomaszWaszczyk/historia.waszczyk.com/edit/master/src/content/december-8.md" target="_blank">Edytuj tę stronę dzieląc się własnymi notatkami!</a>
