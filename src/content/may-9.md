---
layout: post
title: 9 maja
image: img/may/targowica.jpg
author: Tomasz Waszczyk
date: 2019-05-09T10:00:00.000Z
tags:
  - Narodowy Bank Polski
draft: false
---

### 2020

https://en.wikipedia.org/wiki/Victory_Day_(9_May)

### 2013

W Warszawie, w wieku 90 lat zmarł profesor doktor Krzysztof Dunin-Wąsowicz ps. "Mirski"- historyk dziejów najnowszych, autor licznych prac varsavianistycznych, dziejów okupacji, obozów koncentracyjnych, historii ruchu ludowego,PPS. Biograf Ludwika Bergera, założyciela "Baszty"
W czasie II wojny światowej był plutonowym podchorążym batalionu ,,Baszta'' Armii Krajowej, członkiem organizacji młodzieży socjalistycznej „Płomienie”, redaktorem pisma o tej same nazwie. Współpracował z Radą Pomocy Żydom „Żegota”. Został aresztowany 13 kwietnia 1944, po pobycie w Alei Szucha i na Pawiaku został wywieziony do niemieckiego obozu koncentracyjnego Stutthof, z którego uciekł podczas ewakuacji w lutym 1945. Po wojnie był pracownikiem Instytutu Historycznego UW 1946-1948 oraz Instytutu Historii PAN 1953-1993. Działał w Związku Niezależnej Młodzieży Socjalistycznej i Polskiej Partii Socjalistycznej. W latach 1988-90 należał do Rady Ochrony Pamięci Walk i Męczeństwa, Był autorem ponad 20 książek. Wybrane publikacje: "O powstańczym generale" (Iskry, 1966), "Obóz koncentracyjny Stutthof" (Wydawnictwo Morskie, 1970), "Warszawa w pamiętnikach pierwszej wojny światowej" (PIW, 1971), "Na Żoliborzu. 1939-1945" (KiW, 1984), "Historia i trochę polityki" (Wydawnictwo "Lampa i Iskra Boża", 2006), "Stutthof. Ze wspomnień więźnia obozu koncentracyjnego" (Wydawnictwo Muzeum Stutthof w Sztutowie, 2011).
Odznaczony Krzyżem Komandorskim z Gwiazdą Polonia Restituta, medalem Sprawiedliwy wśród Narodów Świata.

<img src="./img/may/dunin.jpg"><br><br>

### 1975

W ramach serii "Wielcy" Narodowy Bank Polski wyemitował banknot o nominale 50 zł upamiętniając umieszczeniem na nim wizerunku generała Karola Świerczewskiego.
Ciekawostką jest fakt, że banknot, który wypuszczony został do obiegu był drugą wersją tego nominału.
Pierwsza przedstawiała generała bez czapki.

<img src="./img/may/swierczewski.jpg"><br><br>

### 1971

Po siedmiu latach budowy oddano znajdującą się w Katowicach halę widowiskowo-sportową Spodek.
Projekt autorstwa trójki architektów; Macieja Gintowta, Macieja Krasińskiego i Jerzego Hryniewieckiego został zlokalizowany przy ulicy Korfantego 35, chociaż jego pierwotna lokalizacja, uwzględniana w ramach planu z 1955 roku miała znajdować się na obrzeżach Katowic na terenie Wojewódzkiego Parku Kultury i Wypoczynku. O obecnej lokalizacji Spodka zdecydował ówczesny wojewoda katowicki Jerzy Ziętek, któremu bardzo spodobał się ten dosyć futurystyczny jak na tamte czasy projekt. Pierwotnie w tym miejscu znajdowała się hałda hutnicza.
Pierwsze prace konstrukcyjne rozpoczęły się w 1964. Wkrótce pracę nad konstrukcją przerwano na 18 miesięcy z powodu podejrzeń o błędy konstrukcyjne. Podejrzenia nie sprawdziły się. W 1969 był oddany pierwszy budynek – przylegające do Spodka lodowisko. Ostatecznie halę ukończono w 1971.
Koszt budowy Spodka szacuje się na 800 milionów ówczesnych złotych.
Po dziś dzień obiekt ten jest miejscem organizowania wielkich imprez sportowych i kulturalnych. To właśnie tutaj koncertowały takie grupy jak Metallica, Deep Purple czy Depeche Mode. Jednymi z wielu organizowanych tu cyklicznie imprez muzycznych są Metalmania i Rawa Blues Festival.

<img src="./img/may/spodek.jpg"><br><br>

### 1965

Na terenie poznańskiej Cytadeli otwarto Muzeum Uzbrojenia.

Muzeum w swoich zbiorach posiada oprócz
ikonografii, fotografii i militariów także
dużą kolekcję sprzętu wojskowego. W
zbiorach znajdują się czołgi, samochody,
samoloty, śmigłowce, haubice i armaty,
będące także na wyposażeniu Wojska
Polskiego .
Ciekawostką jest fakt, że to właśnie tam można zobaczyć jeden z dwóch czołgów, którymi jeździli Czterej Pancerni. Czołg ma wycięte w korpusie otwory na kamerę, ponieważ to w nim nagrywano sceny odbywające się w jego wnętrzu

### 1945

Dekretem ustanowionym przez Krajową Radę Narodową prezydent Bolesław Bierut ustanowił w Polsce Narodowe Święto Zwycięstwa i Wolności.
W naszym kraju oficjalne obchody tego dnia trwały do 1989 roku. W Moskwie i na Ukrainie dzień ten do dziś jest czasem wolnym od pracy ,a polscy żołnierze biorą nieregularnie udział w paradach organizowanych z tej okazji.

<img src="./img/may/cccp.jpg"><br><br>

### 1940

Poniższy tekst to fragment książki Emanuela Ringebluma pt "Kronika Getta Warszawskiego".
"9 maja [1940]. Podczas „łapanki” Polaków kazano niektórym Żydom o rysach aryjskich mówić po żydowsku; słuzyło to za dowód [że nie jest się Polakiem]. […] Słyszałem, ze Niemcy wtargneli do kościoła na Grzybowie. Ksiądz uspokajał obecnych, mimo to powstał straszny popłoch. To samo miało miejsce przed kilku dniami w kościele na [placu] Trzech Krzyży, skąd łapano do roboty"

<img src="./img/may/ringeblum.jpg"><br><br>

### 1831

W czasie powstania listopadowego pod Firlejem w województwie lubelskim miała miejsce bitwa powstańców dowodzonych przez generała Chrzanowskiego z rosyjskim korpusem generała Kreutza.
W zwycięskiej dla Polaków bitwie
Rosjanie stracili ogółem niemal 1/3 sił. Z 2800 ludzi Polacy wzięli do niewoli 500 jeńców, ponadto zginęło 300 żołnierzy
carskich.

### 1794

"Król gdzieś w oknie stoi ponoć
Nic dziwnego że się kryje
Różnie może być z koroną
Gdy hetmańskie cierpną szyje”
Tak śpiewał kiedyś Jacek Kaczmarski.
9 maja 1794 roku w Warszawie wykonano publiczne egzekucje na przywódcach konfederacji targowickiej: Józefie Ankwiczu, biskupie inflancko-piltyńskim Józefie Kazimierzu Kossakowskim , hetmanie
wielkim koronnym Piotrze Ożarowskim i hetmanie polnym litewskim Józefie Zabielle.
W nocy w Warszawie rozeszła się pogłoska
o ucieczce króla. Lud ogarnęło wzburzenie.
W nocy jakobini wystawili szubienice na
ulicach. 9 maja tłum wtargnął do Ratusza
Staromiejskiego, gdzie obradowała Rada
Zastępcza Tymczasowa. Nie było wyboru.
Należało przychylić się do żądań wzburzonych warszawian. Presja tłumu
zgromadzonego na Rynku Starego Miasta była zbyt silna. Natychmiast Sąd Kryminalny Księstwa Mazowieckiego przystąpił do osądzenia przywódców konfederacji targowickiej.
Jeden z celów insurekcji kościuszkowskiej został osiągnięty. Zdrajców narodu ukarano.

<img src="./img/may/targowica.jpg"><br><br>

---

<a href="https://github.com/TomaszWaszczyk/historia.waszczyk.com/edit/master/src/content/may-9.md" target="_blank">Edytuj tę stronę dzieląc się własnymi notatkami!</a>
