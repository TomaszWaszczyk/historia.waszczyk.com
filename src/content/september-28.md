---
layout: post
title: 28 września
image: img/september/churchill.jpg
author: Tomasz Waszczyk
date: 2019-09-28T10:00:00.000Z
tags:
  - Rosja
draft: false
---

### 2008

Został uprowadzony przez talibów Piotr Stańczak, polski geolog, który przebywał w Pakistanie jako pracownik firmy PGNiG Geofizyka Kraków, realizującej kontrakt „Soghri 3D” dla pakistańskiego przedsiębiorstwa Oil & Gas Development Company Limited. 7 lutego 2009 r. talibowie oświadczyli, że Piotr Stańczak został zabity poprzez dekapitację. W pierwszej połowie października 2008 r. porywacze wysłali nagranie video do redakcji pakistańskiego tygodnika Dawn. Na kilkuminutowym filmie Piotr Stańczak odczytywał oświadczenie po polsku i angielsku, prosząc o spełnienie żądań porywaczy, którzy domagali się uwolnienia 110 talibów z pakistańskich więzień. Na materiałach, którymi dysponowała redakcja, widać było wycelowaną w Polaka broń. Według relacjonującego nagranie dziennikarza, żądania były niemożliwe do spełnienia przez pakistański rząd. W wyniku obławy policyjnej w Pakistanie po 12 latach od porwania i 11 latach od śmierci Polaka porwanego w Rawalpindi udało się schwytać jego bezpośrednich egzekutorów. Okazało się, że było nimi dwóch terrorystów z ugrupowania Tahreek-i-Taliban (TTP): Kaleemullah Khan oraz Derra Adam Khel. Mężczyźni wskazali siebie na dawnym nagraniu ze Stańczakiem i potwierdzili, że to oni go zamordowali.

<img src="./img/september/stanczak.jpg"><br><br>

### 1944

Brytyjski premier Winston Churchill w wygłoszonym w Izbie Gmin przemówieniu stwierdził:
"Zmiany terytorialne na granicach Polski będą musiały nastąpić. Rosja ma prawo do naszego poparcia w tej dziedzinie, ponieważ jedynie armie rosyjskie mogą uwolnić Polskę ze szponów niemieckich oraz, ponieważ Rosjanie po wszystkim, co wycierpieli z rąk Niemiec, mają prawo do bezpiecznych granic i do tego, aby mieć przyjaznego sąsiada na Zachodzie".

<img src="./img/september/churchill.jpg"><br><br>

### 1939

Skapitulowała Warszawa. Akt kapitulacji stolicy został podpisany przez generała Tadeusza Kutrzebę i generała Johannesa Blaskowitza w budynku fabryki Skody na Rakowcu. W umowie ustalono, że do niewoli trafią tylko polscy oficerowie.
"Historia oceni należycie to poświęcenie, które nakazało nam trwać na posterunkach do ostatka"- mówił w wygłoszonym tego dnia przemówieniu prezydent Warszawy Stefan Starzyński.

<img src="./img/september/kapitulacja.jpg"/><br><br>

### 1878

W jednej z sal krakowskiego Urzędu Miasta po raz pierwszy zaprezentowany został obraz Jana Matejki "Bitwa pod Grunwaldem".
Warto przypomnieć, że dzieło to powstawało przez przez 2,5 roku, a jego pierwszym właścicielm, który odkupił je od Matejki był warszawski finansista Dawid Rosenblum.
Obraz ma rozmiary 4, 26 m wysokości i 9,87 m długości.

<img src="./img/september/obraz.jpg"/><br><br>

### 480 p.n.e.

https://pl.wikipedia.org/wiki/Bitwa_pod_Salamin%C4%85

---

<a href="https://github.com/TomaszWaszczyk/historia.waszczyk.com/edit/master/src/content/september-28.md" target="_blank">Edytuj tę stronę dzieląc się własnymi notatkami!</a>
