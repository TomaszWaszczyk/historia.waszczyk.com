---
layout: post
title: 22 stycznia
image: img/january/powstaniestyczniowe.jpg
date: 2019-01-22T10:00:00.000Z
tags:
  - Powstanie styczniowe
draft: false  
---

### 1867

Karol Marks popiera utworzenie państwa Polskiego.

W Cambridge Hall Gmina Centralna Londyńskiego Zjednoczenia Emigracji Polskiej zorganizowała wiec dla uczczenia piątej rocznicy wybuchu powstania styczniowego. Jednym z mówców był Karol Marks, filozof i współtwórca Międzynarodowego Stowarzyszenia Robotników, który dowodził, że odzyskanie niepodległości przez Polskę leży w interesie państw Zachodu: „Jedna tylko alternatywa pozostała Europie. Albo barbarzyństwo azjatyckie pod moskiewskim przywództwem zaleje ją jak lawina, albo musi ona odbudować Polskę tak, aby między nią a Azją stanęło dwadzieścia milionów bohaterów i by dzięki temu zyskała ona na czasie na dokonanie swego społecznego odrodzenia”.

### 1863

w Warszawie Komitet Centralny Narodowy wydał manifest ogłaszający rozpoczęcie powstania styczniowego. Autor tego dokumentu Jan Maykowski pisał w nim:
"Nikczemny rząd najezdniczy rozwścieklony
oporem męczonej przezeń ofiary postanowił
zadać jej cios stanowczy - porwać kilkadziesiąt
tysięcy najdzielniejszych, najgorliwszych jej
obrońców, oblec w nienawistny mundur
moskiewski i pognać tysiące mil na wieczną
mękę i zatracenie".
W czasie powstania styczniowego stoczono ponad 1200 mniejszych lub większych bitew. Początkowo nawet wiele z nich wygrywały wojska polskie, ale w końcowym rozrachunku wygrana stała się udziałem Rosjan,a kilkadziesiąt tysięcy Polaków trafiło na Syberię.
Za datę końca powstania styczniowego przyjmuje się aresztowanie generała Romualda Traugutta 10 kwietnia 1864 roku, ale to data jego stracenia na stoku warszawskiej Cytadeli na oczach 30 tysięcznego tłumu 5 sierpnia 1864 roku zapisała się w zbiorowej pamięci Polaków.

<img src="./img/january/powstaniestyczniowe.jpg"/><br><br>

---

<a href="https://github.com/TomaszWaszczyk/historia.waszczyk.com/edit/master/src/content/january-1.md" target="_blank">Edytuj tę stronę dzieląc się własnymi notatkami!</a>
