---
layout: post
title: 30 lipca
image: img/july/XXI-16-2.jpg
author: Tomasz Waszczyk
date: 2020-07-30T10:00:00.000Z
tags:
  - USD
---

### 2021

To co: inflacja 5% w PL jest najwyższa od 10y, w DE podobnie 3,8% jest od wczoraj najwyższym odczytem od dekady, ale również w USA mamy rekord cen od lat 13 na poziomie 5,4%.

Nie do końca jest to chyba efekt tych zerowych stóp procentowych.. W USA zerowe stopy mamy od dekady, w DE zaś mieliśmy nawet ujemne i inflacji jakoś nie było. Pojawiła się nagle i "zaskoczyła" ekonomistów, kiedy rządy ratując istniejący świat dały do ręki firmom i ludności po 10% PKB, czyli poluzowały politykę fiskalną, co wbrew pozorom jest zgodne z teorią, np. nowoczesną monetarystyczną.

Możemy podnosić te stopy w Polsce, tylko co wtedy - zatrzymamy ceny CO2 w UE, stali w Chinach, frachtu na Pacyfiku, albo ropy na Bliskim Wschodzie? Wcześniej może jednak zdławimy odbicie gospodarcze, przywrócimy bezrobocie do 15%, wystudzimy płace, popyt i produkcję, czyli PKB i zamienimy kryzys frankowy na kryzys wiborowy? Fajnie podwyżki wyglądają na papierze, stawki depozytów wzrosną, inflacja może znowu spadnie i będą wyprzedaże samochodów na koniec roku, tylko kosztem zarżnięcia gospodarki, o czym mało kto pamięta po latach bezinflacyjnego wzrostu. Kiedy wchodziłem na rynek pracy bezrobocie wśród młodych wynosiło 40%, kiedy praca była jak wygrana w Lotto, a cała Polska powiatowa jeździła na szparagi, albo klepała dzielne biedę w gminie. Idea szybkiego wzrostu gospodarczego i pełnego zatrudnienia ma swoją cenę, a jest nią koszt pieniądza. Kiedy jednak wynagrodzenia rosną 2x szybciej od cen, luka popytowa wciąż jest ujemna i od lata spadała nam wrażliwość dynamiki cen na zmiany krajowej koniunktury to nie jestem w stanie wyobrazić sobie niczego dobrego po podwyżce stóp. Cena i podaż kredytu od dawna zależy od scoringu, a nie od RPP przecież...

### 2020

Coraz więcej sygnałów świadczących o początku dłuższego trendu spadkowego na USD. Na wykresie akurat poziom "excess reserves" i ich zmiana w ujęciu rocznym, niemniej mówimy również o konwergencji stóp procentowych US-EMU, wielkiej stymulacji fiskalnej w Europie czy też, pierwszy raz od dłuższego czasu, lepszej perspektywie wzrostu PKB na starym kontynencie niż w USA. Na dodatek, EURUSD jest mocno przewartościowany z punktu widzenia parytetu siły nabywcze.

<img src="./img/july/usdweak.png"><br><br>

---

Produkt Krajowy Brutto Niemiec w II kwartale 2020 r. spadł o 10,1 proc. kdk, po uwzględnieniu czynników sezonowych - poinformował w komunikacie Federalny Urząd Statystyczny w Wiesbaden w I wyliczeniu.

### 1941

W Londynie podpisano układ Sikorski-Majski przywracający stosunki dyplomatyczne RP z ZSRR. Otwierał on drogę do utworzenia w Sowietach polskiej armii. Przypomnijmy, że stosunki dyplomatyczne między obu państwami zostały zerwane 17 września 1939 r. po agresji ZSRR na Polskę. Obecny układ podpisany przez premiera RP na uchodźstwie gen. Władysława Sikorskiego i ambasadora ZSRR w Londynie Iwana Majskiego uznawał traktaty radziecko-niemieckie z 1939 r. za nieważne, przewidywał wspólną walkę z III Rzeszą, a w dodatkowym protokole władze sowieckie zagwarantowały „amnestię” dla obywateli polskich: więźniów politycznych i zesłańców przebywających w obozach Gułagu. Mieli oni trafić do utworzonej z ZSRR armii polskiej pod polskim dowództwem.

<img src="./img/july/sikorski.jpg"><br><br>

### 1514

Padła twierdza Smoleńsk. Wojska moskiewskie księcia Wasyla III zdobyły bronioną przez Polaków od maja tego samego roku twierdzę. Obroną dowodził wojewoda smoleński Jerzy Sołłohub. Wyczerpani obrońcy ulegli namowie kniazia Bohdana Glińskiego, który stwierdził, że najlepszym wyjściem byłoby poddanie się. 30 lipca mieszczanie smoleńscy złożyli, więc przysięgę poddańczą na rzecz Wasyla III, który już następnego dnia triumfalnie wjechał do miasta.

<img src="./img/july/smolensk.jpg"><br><br>

---

<a href="https://github.com/TomaszWaszczyk/historia.waszczyk.com/edit/master/src/content/july-30.md" target="_blank">Edytuj tę stronę dzieląc się własnymi notatkami!</a>
