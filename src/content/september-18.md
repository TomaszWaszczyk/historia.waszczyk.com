---
layout: post
title: 18 września
image: img/september/indeks.png
author: Tomasz Waszczyk
date: 2018-09-18T10:00:00.000Z
tags:
  - 
draft: true
---

### 1794

W czasie insurekcji kościuszkowskiej Rada Najwyższa Narodowa wydała dekret na mocy którego zamieniono pospolite ruszenie włościan na pobór 1 rekruta z 10 domów i 1 konia z 50 domów.

<img src="./img/september/rada.jpg"><br><br>

---

### 1773

Delegacja Sejmu Rozbiorowego podpisała traktaty podziałowe z przedstawicielami Prus, Rosji i Austrii
30 września 1773 r. traktaty rozbiorowe
ratyfikował Sejm Rozbiorowy zwołany przez
zaborców, przy proteście trzech posłów:
Tadeusza Reytana, Samuela Korsaka i
Stanisława Bohuszewicza.
W wyniku I Rozbioru Austria zawłaszczyła całą
południową Polskę po Zbrucz ze Lwowem, ale
bez Krakowa, a już dwa lata wcześniej
samorzutnie przejęła Spisz oraz powiaty
nowotarski, nowosądecki i czorsztyński. Z kolei
Prusy zaanektowały Warmię i Prusy Królewskie
(Pomorze Gdańskie), ale bez Gdańska i Torunia.
Natomiast Rosja zagarnęła Inflanty Polskie oraz wschodnie krańce Rzeczypospolitej za
Dnieprem, Drucią i Dźwiną, czyli województwa:
mścisławskie, witebskie, połockie oraz część
mińskiego i inflanckiego. Łącznie Polska utraciła w I Rozbiorze 211 tys. km kw. terytorium i 4,5 miliona ludności.
Poparcie dla idei rozbioru Polski znalazło swoje odbicie również w kręgach zafascynowanej absolutyzmem kultury francuskiej i niemieckiej. Poparcie dla tego rozbioru głośno wyraził nawet sam pisarz Francois Voltaire.

<img src="./img/september/sejmrozbiorowy.jpg"><br><br>

### 1454

Miała miejsce pierwsza bitwa pod Chojnicami.
Zle zorganizowane wojska polskie i pruskie poniosły sromotną klęskę z wojskami zakonu krzyżackiego.
Przegrana Polaków oznaczała wielkie straty dla Polski i powrót władzy krzyżackiej do części miast i zamków na Pomorzu. Innym efektem tej porażki było osłabienie pozycji Polski na politycznej mapie Europy ,oddalenie się szansy na zakończenie wojny trzynastoletniej i dewaluację znaczenia tzw "pospolitego ruszenia".

<img src="./img/september/chojnice.jpg"><br><br>

---

<a href="https://github.com/TomaszWaszczyk/historia.waszczyk.com/edit/master/src/content/september-18.md" target="_blank">Edytuj tę stronę dzieląc się własnymi notatkami!</a>
