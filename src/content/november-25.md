---
layout: post
title: 25 listopada
image: img/november/erhard_wetzel.png
author: Tomasz Waszczyk
date: 2019-11-25T10:00:00.000Z
tags:
  - NSDAP
---

### 1990

Odbyła się w Polsce pierwsza tura wyborów prezydenckich. Zgłosiło się 16 kandydatów, z których tylko 7 zebrało 100 tysięcy podpisów potrzebnych do rejestracji. W głosowaniu udział wzięło ponad 60 procent Polaków uprawnionych do głosowania. Prawdziwym czarnym koniem tej był biznesmen prowadzący interesy w obu Amerykach Stanisław Tymiński, który uzyskując 23 procent głosów, przy prawie 40 procentach Lecha Wałęsy przeszedł do drugiej tury wyborów, która odbyła się 9 grudnia 1990 roku.

<!-- Lewicowym dziennikarzom, wielbicielom Wielkiej Rewolucji Francuskiej, należałoby
przypomnieć, że w czasie Terroru zostały zamknięte wszystkie gazety i ukazywało się tylko jedno
pismo, „Moniteur”, organ rewolucyjnych władz. Niemniej jednak skazano na gilotynę wielu
dziennikarzy za to, co pisali kilka miesięcy, a nawet kilka lat wcześniej. Dlatego należałoby
oczekiwać powściągliwości od tych, co piszą corocznie chwalebne artykuły z okazji rocznicy zdobycia
Bastylii.
Niemieckie łagry i sowieckie gułagi wcale nie były wymysłem Hitlera ani Stalina. To Saint-Just
doszedł do wniosku, że zamiast gilotynować przeciwników, bardziej opłaca się wysłać ich do obozów
pracy. -->

### 1957

https://en.wikipedia.org/wiki/666_Fifth_Avenue

### 1939

Urząd do Spraw Polityki Rasowej NSDAP opublikował memoriał pt "Traktowanie ludności byłych obszarów Polski z punktu widzenia polityki rasowej" napisany przez niemieckiego prawnika i radcę sądowego Erharda Wetzela (zdjęcie) i doktora Güntera Hechta.
Czytamy w nim:
„Nadający się do zniemczenia Polacy otrzymają niemieckie nazwiska po przejściu całkowitego procesu germanizacji, co trwać będzie od dwóch do trzech pokoleń. Językiem urzędowym, handlowym i potocznym winien być tylko język niemiecki, urzędnikami zaś na byłych terenach polskich mogą być tylko Niemcy (...).
Dążeniem naszym jest zgermanizowanie w jak najszybszym czasie całej nadającej się do tego ludności (...). Należy wysiedlić element zdecydowanie polski (...) Polakom nie wolno uczęszczać do szkół średnich do szkół zawodowych, ani też wyższych (...). Nie wolno odprawiać nabożeństw w. języku polskim (...) Zabrania się wszelakich zrzeszeń, korporacji i zjednoczeń świeckich i kościelnych, jak również należy zamknąć polskie restauracje, kawiarnie i kina, a nadto znieść wszelką polską prasę i wydawnictwa książek (...). Te osoby, które eydają się niezdolne do przenarodowienia, muszą być utrzymywane na najniższym stopniu kultury (...). Spośród ludności przeznaczonej na wysiedlenie należy wybierać dzieci rasowo wartościowe w wieku najwyżej 8–10 lat i umieścić je w Rzeszy (...) Z krewnymi polskimi nie wolno im utrzymywać żadnych kontaktów (...) Poza tym wysiedlić należy: wszystkich Polaków, którzy przybyli na teren Nowej Rzeszy po 1 października 1918 r., całą polską inteligencję, działaczy polskich, tych spośród tzw. neutralnych Polaków, którzy nie dadzą się zniemczyć, wszystkich Żydów (...) i wszystkich mieszańców polsko-żydowskich” (...) Polskich dzienników nie będzie, jak również nie będą wydawane książki polskie i czasopisma"

---

Do Krakowa przyjechał doktor Hans Posse, niemiecki historyk sztuki, co ciekawe, do roku 1939 zajadły antynazista, który za swoje poglądy stracił stanowisko w Galerii Malarstwa w Dreźnie.
Jego celem było wyszukanie najcenniejszych dzieł sztuki, które miały trafić do powstającego w Linzu muzeum, w którego powstawanie zaangażował go sam Adolf Hitler.
W jednym ze swoich raportów wysłanych do Martina Bormana Posse pisał:
" Potwierdza się, że oprócz znanych nam już w Niemczech dzieł sztuki pierwszej jakości (np. ołtarz Wita Stwosza i obrazy na drzewie Hansa Kulmbacha z kościoła Mariackiego w Krakowie, obrazy Rafaela, Leonarda da Vinci i Rembrandta ze zbiorów Czartoryskich oraz kilka dzieł z Muzeum Narodowego w Warszawie), nie ma tu zbyt wiele, co by wzbogaciło niemieckie zasoby wielkiej sztuki... Chciałbym zaproponować zarezerwowanie trzech najważniejszych obrazów z Muzeum Czartoryskich: Rafaela, Leonarda i Rembrandta, znajdujących się obecnie w Kaiser-Friedrich-Museum w Berlinie, dla muzeum Führera w Linzu"

---

<a href="./documents/november/zeszytyoswiecimskie2.pdf" target="_blank">Alert gospodarczy</a>

### 1944

W Częstochowie, w wyniku wewnętrznych porachunków w szeregach Narodowych Sił Zbrojnych zastrzelony został szef Wywiadu Okręgu kapitan Stanisław Żak.
Za zabójstwem stała prawdopodobnie Organizacja Polska -tajna elitarna organizacja wojskowa Obozu Narodowo Radykalnego działająca w strukturach NSZ.

### 1943

Upowcy oraz policja ukraińska dopuścili się serii mordów na polskich mieszkańcach Wołynia. Pierwsza zbrodnia miała miejsce we wsi Koszów w powiecie łuckim, gdzie zamordowano czterech Polaków i jedną Ukrainkę- żonę Polaka. Drugiego mordu dokonano w Lublińcu w powiecie kowelskim, gdzie zabito trzyosobową polską rodzinę- właścicieli miejscowego dworu. Wykonawcami trzeciego mordu we wsi Łubianki Wyższe byli ukraińscy policjanci, których ofiarami padło dwunastu Polaków, w tym dwoje dzieci.

Dokładnie rok później we wsi Kamionka Wielka kolejna banda UPA zamordowała 50 Polaków. W Kalendarzu Pamięci Kresowej znaleźć można opis jednej ze zbrodni dokonanych tego dnia: " 25 listopada 1944 r. z samej tylko rodziny Świątkowskich banderowcy tej nocy zamordowali 32 osoby. Wszystkich pochowano w jednej wspólnej mogile. Tej nocy zginęło wiele innych rodzin, m.in. z rodziny Peca 5 osób. Banderowcy mężczyzn zabijali strzałami w tył głowy i układali twarzą do podłogi, natomiast kobiety i dziewczęta mordowali w łóżkach, prawdopodobnie po uprzednim zgwałceniu. Nie mogłam oderwać ich ciał od pierzyn i piór z zastygłej krwi. W innych polskich domach na Czyszczaku kilkoro małych dzieci miało nożem przybite języki do stołu. Kilku młodym dziewczętom napastnicy porozcinali usta od ucha do ucha. Śmiali się wtedy i mówili: „Masz Polskę szeroką od morza do morza”

---

Biuletyn Informacyjny opublikował artykuł autorstwa Komendanta Głównego Armii Krajowej generała Tadeusza "Bora " Komorowskiego zatytułowany "Wojsko Polskie musi być jedno". Czytamy w nim:

"W obecnych warunkach Polski, kiedy groza germańskiego terroru sięga co dnia po setki Polaków i Polek, kiedy sowiecki sprzymierzeniec naszych aliantów wciąż jeszcze nie wyrzekłsię zaborczych względem nas zamiarów, kiedy front wschodni pożogą bojów przesuwać się pocznie przez wschodnie połacie Rzeczpospolitej − w takich chwilach każdy, kto działa przeciw jedności wojska, jest szaleńcem. Komenda NSZ wykazała brak instynktu państwowego. Samowolne, nieprzemyślane kroki wojskowe i polityczne tej organizacji kosztują Polskę zbyt wiele, aby mogły być dalej tolerowane. Wszystko co zdrowe musi szybko i zdecydowanie opuścić szeregi szkodników”.

### 1764

Na króla Polski koronowano w kolegiacie św Jana w Warszawie 32 -letniego stolnika litewskiego Stanisława Antoniego Poniatowskiego (grafika).
Koronacja ta była o tyle niezwykła, ponieważ Stanisław II August był ostatnim polskim władcą, a jego uroczyste objęcie tronu było drugim po Stanisławie Leszczyńskim, które nie odbywało się w Krakowie. Stanisław II August władał krajem dokładnie co do dnia przez 31 lat. 25 listopada 1795 roku podpisał akt abdykacji, co bardzo ułatwiło zaborcom zagarnięcie Rzeczypospolitej.

---

<a href="https://github.com/TomaszWaszczyk/historia.waszczyk.com/edit/master/src/content/november-25.md" target="_blank">Edytuj tę stronę dzieląc się własnymi notatkami!</a>
