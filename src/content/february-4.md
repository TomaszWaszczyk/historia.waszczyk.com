---
layout: post
title: 4 lutego
image: img/february/wielkatrojka.jpg
author: Tomasz Waszczyk
date: 2019-02-04T10:00:00.000Z
tags:
  - Wielka trójka
draft: false
---

### 1946

W Trzciannem w województwie podlaskim rozpoczęła się trwająca sześć dni obława funkcjonariuszy Urzędu Bezpieczeństwa Publicznego w Białymstoku i żołnierzy Korpusu Bezpieczeństwa Wewnętrznego na oddział AK-WiN dowodzony przez Władysława Chojnowskiego „Kreta”.
Przypuszczono atak na wioski Zubole i Szorce, gdzie zatrzymano 20 osób podejrzanych o członkostwo lub współpracę z podziemiem antykomunistycznym. Wszystkich przewieziono do byłego domu parafialnego w Trzciannem. Po przesłuchaniach zwolniono szesnaście osób. Cztery pozostałe, którym udowodniono przynależność do Armii Krajowej poddano brutalnym torturom. Byli to: Izydor Wysocki, Edward Kobeszko „Szczep”, Franciszek Malinowski „Karaś” oraz Józef Bielawiec „Dzięcioł”. Wszyscy w wieku około dwudziestu lat. Poddano ich 40- godzinnym przesłuchaniom, podczas których wbijano im w pięty gwoździe i połamano ręce. Przesłuchiwani nikogo nie wydali.

Skatowane ofiary Urząd Bezpieczeństwa wywiózł drogą prowadzącą z Trzciannego w kierunku Łomży. Niedaleko za Trzciannem, w lesie przy drodze, strzałami z broni palnej mężczyzn dobito. Ciała porzucono. Znaleźli je mieszkańcy okolicznych miejscowości. Poinformowane o tym przez sąsiadów rodziny pomordowanych zabrały zwłoki i pochowały je na cmentarzu parafialnym w Trzciannem.
Ubeccy kaci, chcący uniknąć kary spreparowali raport, w którym napisali:
> Wieczorem dnia 6 lutego 1946 roku podczas przejazdu naszej grupy operacyjnej w lesie koło wsi Zubole została obstrzelana przez bandę nasza maszyna, na której byli umieszczeni członkowie bandy NZW. Podczas strzelaniny zatrzymani próbowali uciec do lasu, zostali zabici podczas tej ucieczki.

### 1945

> Ponownie stwierdzamy nasze wspólne pragnienie ujrzenia Polski państwem silnym, wolnym, niepodległym i demokratycznym.

Te piękne słowa,nijak nie oddające pózniejszej polskiej rzeczywistości padły podczas rozpoczętej 4 lutego 1945 roku w byłym pałacu Potockich w Jałcie konferencji "wielkiej trójki"czyli premiera Wielkiej Brytanii Winstona Churchilla, prezydenta USA Franklina Delano Roosvelt i przewodniczącego Rady Ministrów ZSRR Józefa Stalina.
Podczas tego spotkania zdecydowano,w sporej mierze pod dyktat Stalina o przyszłym kształcie powojennej Europy i Polski.
Postanowienia konferencji jałtańskiej podane
zostały do wiadomości publicznej. Nic zatem
dziwnego, że Polacy zareagowali na dyktat tzw.
Wielkiej Trójki rozpaczliwymi protestami. Polska, z państwa ciemiężonego przez Niemcy, stawała się krajem zniewolonym przez Związek
Radziecki. Wszystko przy cichym przyzwoleniu
mocarstw zachodnich.

<img src="./img/february/wielkatrojka.jpg"/><br>

### 1505

> A niechaj narodowie wżdy postronni znają, iż Polacy nie gęsi, iż swój język mają

4 lutego 1505 roku w Żurawnie koło Halicza (obecnie Ukraina) urodził się autor tych słów Mikołaj Rej - polski poeta, prozaik i polityk zwany także "ojcem polskiej literatury"-założyciel miasta Rejowiec w województwie lubelskim, gdzie zmarł prawdopodobnie 8 września 1569 roku.

---

<a href="https://github.com/TomaszWaszczyk/historia.waszczyk.com/edit/master/src/content/february-4.md" target="_blank">Edytuj tę stronę dzieląc się własnymi notatkami!</a>
