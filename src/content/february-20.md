---
layout: post
title: 20 lutego
image: img/february/goring.jpg
author: Tomasz Waszczyk
date: 2019-02-20T10:00:00.000Z
tags:
  - Józef Piłsudski
draft: false
---

### 1938

Wizytę w Polsce złożył premier Prus Hermann Göring (na zdjęciu z Ignacym Mościckim). Była to czwarta wizyta tego polityka w Polsce. Jej celem było nawiązanie współpracy z ówczesnymi najważniejszymi polskimi osobistościami politycznymi, w których władze Niemiec upatrywały sojuszników w stworzeniu paktu przeciwko Rosji. Podczas wizyty Hermann Göring rozmawiał również z marszałkiem Śmigłym-Rydzem, premierem Składkowskim i ministrem Beckiem. Jednym z elementów wizyty było polowanie w Puszczy Białowieskiej, w czasie którego pruski premier upolował 13 dzików i lisa, a także złożył Mościckiemu obietnicę podarowania samochodu Meredes- Benz, którą wywypełnił w sierpniu 1938 roku.

<img src="./img/february/goring.jpg"/><br><br>

### 1919

Sejm Ustawodawczy Rzeczpospolitej Polskiej zatwierdził Józefa Piłsudskiego jako Naczelnika Państwa. Nazwa tej funkcji miała być wyraźnym nawiązaniem do najlepszych lat okresu kościuszkowskiego.
Wydaje się, że był to zabieg czysto formalny, ponieważ Piłsudski mianowany na tę funkcję, chociaż tylko tymczasowo dekretem o najwyższej władzy reprezentacyjnej Rzeczpospolitej Polskiej zajmował to stanowisko już od 22 listopada 1918 roku. Marszałek pełnił tę funkcję do 11 grudnia 1922 roku, kiedy to przekazał ją pierwszemu prezydentowi drugiej RP Gabrielowi Narutowiczowi.

<img src="./img/february/pilsudski.jpg"/><br><br>

### 1894

W Rzeszowie urodził się Mieczysław Boruta -Spiechowicz (zdjęcie)-generał brygady Wojska Polskiego, dowódca 4 Pułku Strzelców Podhalańskich,weteran wojny polsko-bolszewickiej, żołnierz Polskiej Organizacji Wojskowej, a w czasie wojny obronnej dowódca Grupy Operacyjnej "Bielsko"wchodzącej w skład Armii "Kraków".
Aresztowany przez NKWD w nocy z 13 na 14 grudnia 1939 i wywieziony do więzienia na Łubiance, gdzie przebywał do sierpnia 1941 roku.
W marcu 1943 roku został dowódcą wojsk polskich w Iranie, a następnie przeniesiony został do Wielkiej Brytanii, gdzie do roku 1945 pełnił funkcję dowódcy 1 Korpusu Pancerno-Motorowego.
W grudniu 1945 roku powrócił do Polski. Do lipca 1946 roku pełnił funkcję zastępcy szefa Departamentu Piechoty i Kawalerii w
Ministerstwie Obrony Narodowej.
Zmarł 13 października 1985 roku w Zakopanem.

<img src="./img/february/boruta.jpg"/><br><br>

---

<a href="https://github.com/TomaszWaszczyk/historia.waszczyk.com/edit/master/src/content/february-20.md" target="_blank">Edytuj tę stronę dzieląc się własnymi notatkami!</a>
