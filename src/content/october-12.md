---
layout: post
title: 12 października
image: img/october/banki.jpg
author: Tomasz Waszczyk
date: 2019-10-12T10:00:00.000Z
tags:
  - Banki
draft: false
---

### 2020

> Dostałam od znajomej studentki z Kielc, uczelnia chce  wrzucić studentów na wolontariat w szpitalu zamiast zajęć.  Póki co nie wiadomo nic więcej, o całej sytuacji dowiadują się z prasy i Radia. Nie wiadomo też, czy ma to dotyczyć wszystkich obligatoryjnie, czy tylko tych  chętnych.

<img src="./img/october/gluszek.jpeg"><br><br>

Na zdjęciu: prof. Stanisław Głuszek - rektor UJK

Jak tłumaczy profesor Stanisław Głuszek, studenci mogliby jako pierwsi rozmawiać z pacjentami i robić wywiad lekarski. Mogą także wykonać niektóre zabiegi. Jak podkreśla rektor, kadra medyczna jest narażona na zakażenie koronawirusem, ale też na przemęczenie. Studenci mogliby nieco odciążyć lekarzy. O swojej propozycji rozmawiał z Bartoszem Stemplewskim, dyrektorem Wojewódzkiego Szpitala Zespolonego. Dyrektor nie ukrywa, że podoba mu się pomysł rektora UJK.

- Rosnąca liczba zakażeń przekłada się również na liczbę chorych członków personelu medycznego. W związku z tym potrzebujemy każdego wsparcia. Uważam, że to będzie również dobre dla samych studentów. Rozpoczęcie swojej kariery zawodowej w tak trudnych warunkach sprawi, że w przyszłości będą lepszymi medykami - mówi Bartosz Stemplewski.

Profesor Stanisław Głuszek o swojej propozycji rozmawiał już ze studentami szóstego roku kierunku lekarskiego. Jak mówi, młodzi ludzie są chętni, by jako wolontariusze wspierać lekarzy.

---

<img src="./img/october/wezwanie.jpg"><br><br>

---

<img src="./img/october/banki.jpg"><br><br>

---

### 1964

W Duesseldorfie rozpoczął się pierwszy proces załogi niemieckiego obozu zagłady w Treblince; na ławie oskarżonych zasiadł m.in. Kurt Hubert Franz  (zdjęcie)- zastępca komendanta obozu Franza Stangla. 3 września 1965 roku został skazany na na dożywotnie pozbawienie wolności pod zarzutem morderstwa na 139 osobach w 35 przypadkach oraz współuczestnictwa w likwidacji około 300 tys. ludzi. Zwolniony ze względu na podeszły wiek i stan zdrowia w 1993 roku, zmarł 4 lipca 1998 w domu spokojnej starości w Wuppertalu.

<img src="./img/october/treblinka.jpg"><br><br>

### 1943

Miała miejsce bitwa pod Lenino, w której swój chrzest bojowy przeszła I Dywizja Piechoty im Tadeusza Kościuszki dowodzona przez generała Zygmunta Berlinga. Jednostka ta,która została sformowana wkrótce po wyjściu na środkowy wschód armii Andersa straciła w tej bitwie w ciągu dwóch dni jedną ósmą żołnierzy spośród 12 tysięcy. Zginęło 1500 żołnierzy o czym sam generał Berling tak mówił po bitwie:
"Na przyszłość trzeba temu zapobiec. A jestem pewny, że za parę tygodni naszych ludzi będzie można znaleźć w Moskwie i Sielcach. Żeby tego więcej nie było, bo się wam pułki, a mnie dywizja rozleci jak stare gacie. Sytuacja jest niewesoła, niesłychanie kompromitująca, bo się to wszystko psiakrew rozlazło jak wszy. Te oddziały, których obowiązkiem było zbierać łazików, zawiodły"
W rocznicę tego wydarzenia w 1950 roku 12.10 ustanowiono Dniem Wojska Polskiego.

<img src="./img/october/lenino.jpg"/><br><br>

---

### 1939

Adolf Hitler, kanclerz III Rzeszy wydał dekret o utworzeniu z dniem 26 października Generalnego Gubernatorstwa (niem. Generalgouvernement)– terytorium utworzone z części okupowanych ziem polskich niewłączonych bezpośrednio do III Rzeszy, które miało być maksymalnie eksploatowane gospodarczo oraz przygotowywane do stopniowej kolonizacji niemieckiej. Generalne Gubernatorstwo podzielone było na dystrykty: krakowski, radomski, lubelski, warszawski i galicyjski (od 1941 r.).
Generalnym Gubernatorem dla okupowanych polskich obszarów został Hans Frank, bezpośrednio podległy Adolfowi Hitlerowi.
Na zdjęciu znaczki pocztowe Generalnego Gubernatorstwa.

<img src="./img/october/gubernatorstwo2.jpg"><br><br>

### 1921

Liga Narodów zdecydowała o podziale Górnego Śląska między Polskę, a Niemcy. Naszemu krajowi przyznano 21 procent spornego terytorium na którym znalazły się powiaty: katowicki, lubliniecki, pszczyński, rybnicki, świętochłowicki i tarnogórski, a także 50 procent hut i 76 procent kopalń.

<img src="./img/october/liganarodow.jpg"><br><br>

### 1920

W Rydze delegacje polska i sowiecka podpisały traktat pokojowy i umowę o rozejmie na podstawie, których oba państwa zobowiązały się do zaprzestania działań wojennych z dniem 18 października 1920 roku.
Traktat kończył wojnę polsko-bolszewicką z
lat 1919- 1920 , ustalał przebieg granic między tymi państwami oraz regulował inne sporne dotąd kwestie.

<img src="./img/october/ryga.jpg"><br><br>

### 1794

W czasie Insurekcji Kościuszkowskiej, Rada Najwyższa Narodowa wybrała generała lejtnanta Tomasza Wawrzeckiego (grafika) na stanowisko Naczelnika Siły Zbrojnej Narodowej. Zastąpił on wziętego do rosyjskiej niewoli Tadeusza Kościuszkę.

<img src="./img/october/wawrzycki.jpg"><br><br>

---

<a href="https://github.com/TomaszWaszczyk/historia.waszczyk.com/edit/master/src/content/october-12.md" target="_blank">Edytuj tę stronę dzieląc się własnymi notatkami!</a>
