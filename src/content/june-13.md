---
layout: post
title: 13 czerwca
image: img/june/kuklinski.jpg
author: Tomasz Waszczyk
date: 2019-06-13T10:00:00.000Z
tags:
  - Ryszard Kukliński
draft: false
---

### 2020

"Nikt na świecie w ciągu ostatnich 40 lat nie zaszkodził komunizmowi tak, jak ten Polak. Narażając się na wielkie niebezpieczeństwo ,Kukliński konsekwentnie dostarczał niezwykle cenne,wysoce tajne informacje na temat Armii Sowieckiej, planów operacyjnych i zamierzeń Związku Sowieckiego,przez co przyczynił się w bezprecedensowy sposób do utrzymania pokoju. Ci, którzy znają Kuklińskiego osobiście,widzą w nim człowieka wielkiego charakteru, odwagi, polskiego patriotę i bohatera".
Tak szef CIA Wiliam Casey pisał o Kuklińskim w raporcie wystosowanym do Ronalda Reagana.
Dziś przypada 90 rocznica urodzin Ryszarda Kuklińskiego.

<img src="./img/june/kuklinski.jpg"><br><br>

---

Rząd Francji przeciwny sprowadzeniu przez koncern PSA pracowników z Polski
PAP, 13-06-2020
Rząd francuski zaapelował w piątek do koncernu motoryzacyjnego PSA o wycofanie się z zamiaru sprowadzenia kilkuset pracowników z fabryki produkującej Opla Astrę w Gliwicach. Mają oni wzmocnić załogę w fabryce Sevelnord Hordain (północny wschód Francji).
"W obecnej sytuacji firmy powinny czynić wszystko aby chronić zatrudnienie we Francji" - francuskie ministerstwo pracy.
Wcześniej decyzję zarządu PSA skrytykowały francuskie związki zawodowe nazywając sprowadzanych pracowników „nomadami branży motoryzacyjnej”.
Grupa PSA (Peugeot Société Anonyme, wcześniej PSA Peugeot Citroën) to francuski koncern motoryzacyjny, producent samochodów osobowych, dostawczych i jednośladów. Jest właścicielem marek Peugeot, Citroën, DS, Opel i Vauxhall.

---

<img src="./img/june/Ein-Zwei-Millionen-Mark_755px.jpg"><br><br>

### 1992

Pełną gotowość bojową osiągnęła założona 13 lipca 1990 roku jednostka GROM, czyli Grupa Reagowania Operacyjno - Manewrowego im.Cichociemnych Spadochroniarzy Armii Krajowej.
Przy tworzeniu tej jednostki wzorowano się na najlepszych tego typu jednostkach funkcjonujących w Wielkiej Brytanii i USA.
Twórcą i jej pierwszym dowódcą
jednostki został ppłk Sławomir Petelicki. JW "Grom” przygotowana jest do prowadzenia różnorodnych operacji specjalnych: działań ratunkowych, akcji bezpośrednich, działań antyterrorystycznych oraz kontrterrorystycznych.

<img src="./img/june/grom.jpg"><br><br>

### 1982

W kolejną miesięcznicę wprowadzenia w Polsce stanu wojennego doszło we Wrocławiu oraz Nowej Hucie i Gdańsku do gwałtownych starć z milicją.
Tak ten dzień wspomina działacz Solidarności Walczącej Jarosław Hyk:
" Na ul. Legnickiej była masa ludzi, nieprzebrana rzeka. Zobaczył mnie jeden z esbeków, który mnie wcześniej zamknął, i po prostu kazał zomowcowi strzelić w moją stronę z tuby z gazem. Widziałem, że strzela, a pocisk uderza w krawężnik. Oberwałem rykoszetem
w nogę – ból, jakby mi ktoś ją uciął. Szarańcza na nas biegła, a ja nie dałem rady się ruszyć. Poczułem tylko, że ktoś mnie wziął pod pachy i zaciągnął do pobliskiego wieżowca. Wpadliśmy do windy i wjechaliśmy na 10 piętro – tam było pomieszczenie,
w którym udzielano pomocy. Zaraz podeszły do mnie jakieś kobiety w fartuchach, zapewne pielęgniarki, poobkładały lodem, dały tabletkę przeciwbólową i po jakimś czasie doszedłem do siebie. (…) Później zszedłem na dół i znów ruszyłem w kierunku pl. Czerwonego. Tam padł strzał. Z daleka widziałem, jak kogoś niosą – Kazimierza Michalczyka. Nie dużo brakowało, a zlinczowaliby tego gnoja, co strzelał, ale jakimś cudem udało mu się uciec."

<img src="./img/june/protesty.jpg"><br><br>

### 1942

Między godziną 15.00 a 17.00 z komanda pracującego poza obozem, przy wycinaniu wikliny nad Sołą, uciekło 3 Polaków. Byli to więźniowie: Marian Mykala (nr 1363), Zygmunt Piotrowski (nr 15303) oraz Franciszek Sykosz (nr 15402).

W telegramie komendant KL Auschwitz Höss napisał, że więźniowie obezwładnili pilnującego ich esesmana, wydarli mu broń i zabili go.

W odwet za zabicie esesmana kilkunastu mieszkańców Oświęcimia zostało aresztowanych i rozstrzelanych w KL Auschwitz.

<img src="./img/june/tygrysy.jpg"><br><br>

Foto: Za grafikę obrazującą wybrałam okładkę książki pt. Strzały pod krematorium, z biblioteki Żółtego Tygrysa.

### 1941

Władze okupacyjne Warszawy wprowadziły na całym terenie Generalnej Guberni obowiązek posiadania kenkart czyli niemieckich dowodów osobistych wydawanych wszystkim jej mieszkańcom, którzy ukończyli 15 rok życia, a nie byli Niemcami.
Władze postanowiły rozpocząć akcję
wydawania kenkart prawdopodobnie ze
względu na szerokie rozpowszechnienie się fałszywych polskich dowodów osobistych. Do końca roku 1942 nie udało się opatrzyć wszystkich w nowe dokumenty i akcję przedłużono do 1 kwietnia 1943 roku. Ostatnie obowiązkowe kenkarty wydano w roku 1943.

<img src="./img/june/kenkarta.jpg"><br><br>

### 1940

Powróciła z Norwegii walcząca tam Samodzielna Brygada Strzelców Podhalańskich. Polacy przypłynęli do portu w Brescie we Francji. Wysłano ich tam tylko w samych mundurach bez taboru, ciężkiego sprzętu, karabinów i amunicji, po czym już wkrótce wysłano ich do walki w obronie reduty bretońskiej pod Rennes. Po kilku dniach nierównej walki z Niemcami Brygada poddała się. Zaraz po tym została rozwiązana, a część jej żołnierzy przedostała się do Wielkiej Brytanii.

<img src="./img/june/norwegia.jpg"><br><br>

### 1934

Z trzydniową oficjalną wizytą przybył do Polski minister propagandy III Rzeszy Joseph Goebbels.

17 czerwca 1934 roku w swoim dzienniku zapisał: „Przejazd przez Warszawę. Dzielnica żydowska. Smród i pełno brudu. Wschodni Żydzi. Tacy oni są. Rozmowa z Beckiem o wymianie kulturalnej. On jest przyjazny i przebiegły. Jak wszyscy Polacy. Obiecuje wszystko i nic. Także tej sztuki musimy się nauczyć. Pod tym względem Polacy nas wyprzedzają. I nie wolno nam robić sobie żadnych złudzeń (…). Następnie do Piłsudkiego. Francuzi chcieli to udaremnić. Ale to się nie udało. Marszałek jest faktycznie chory. Ale rozmawia ze mną prawie godzinę. Bardzo jowialny i szarmancki. Na wpół Azjata. Schorowany. Stary rewolucjonista. Jeszcze starszy niż Hindenburg. Ale jasność (umysłu) żołnierza. Armia jest generalnie dobra. Piłsudski trzyma Polskę w swych rękach. Wielki człowiek i fanatyczny Polak. Nienawiść do ludzi i wielkiego miasta. Despota jak sądzę. Podczas rozmowy sypie anegdotami. Na jego życzenie zostaliśmy razem sfotografowani”

Foto: Poseł nadzwyczajny i minister pełnomocny Niemiec w Polsce Hans Adolf von Moltke (z lewej) wita ministra propagandy Niemiec Josepha Goebbelsa na mokotowskim lotnisku.

<img src="./img/june/goebells.jpg"><br><br>

Luty 1938: Monachium, minister propagandy III Rzeszy, Joseph Goebbels, wizytuje „wystawę sztuki zdegenerowanej”. Kilkaset zgromadzonych eksponatów reprezentuje nie tylko większość nowoczesnych nurtów artystycznych (m.in. kubizm, dadaizm i fowizm), ale nawet postimpresjonizm przełomu wieków. Szczególną uwagę naziści poświęcają malarzom pochodzenia żydowskiego, szydząc z twórczości Chagalla, Kandinsky’ego czy Paula Klee. Ekspozycji towarzyszą pokazy „czystej rasowo, niemieckiej sztuki”, ale paradoksalnie to właśnie „bolszewickie wynaturzenia” cieszą się dużo większym zainteresowaniem (miliony zwiedzających w całych Niemczech). Z polecenia Goebbelsa tysiące dzieł sztuki z całej Rzeszy trafia na czarną listę – zostaną spalone, zniszczone, w najlepszym przypadku sprzedane za granicę. Z okazji korzysta Hermann Göring, pozyskując za bezcen obrazy van Gogha i Cézanne’a do swojej prywatnej kolekcji. Zdjęcie: Bundesarchiv/domena publiczna

<img src="./img/june/monachium.jpg"><br><br>

### 1872

W Rudnikach koło Mościsk urodził się Jan Szczepanik (na zdjęciu) - wynalazca zwany "polskim Edisonem" lub "galicyjskim geniuszem".
Był samoukiem,co nie sprawiło mu problemu przy stworzeniu ponad 50 różnego rodzaju wynalazków technicznych.
Szczepanik wprowadził nowe metody w
dziedzinie fotowłókiennictwa (nanoszenia obrazu na materiał). Zachowało się wiele prac wykonanych przez niego tą metodą i jak się patrzy na prezydenta Mościckiego czy marszałka Piłsudskiego to nie mamy wątpliwości, że to jest ich podobizna. To była w tamtych czasach absolutna sensacja.
Sława Szczepanika niosła się aż za ocean. Słynny amerykański pisarz Mark Twain był zafascynowany polskim wynalazcą i jego dokonaniami do tego stopnia,że wspomniał o nim w dwóch napisanych przez siebie artykułach,a także chciał kupić prawa do patentu maszyny tkackiej skonstruowanej przez Szczepanika.
Polak był też prekursorem kinematografii.
W 1897 roku opatentował telektroskop,
protoplastę dzisiejszej telewizji. Było to
urządzenie do przesyłania na odległość
ruchomego obrazu kolorowego wraz z
dźwiękiem za pośrednictwem elektryczności.
Amerykański historyk telewizji Albert
Abramson w swojej książce pt. "Elektronic Motion Pictures. A history of the Television Camera" wymienił nazwisko Polaka na czołowym miejscu wśród XIX-wiecznych wynalazców telewizji. Informacja o telektroskopie wzbudziła sporą sensację w ówczesnej prasie, ale projekt z przyczyn technicznych i finansowych nie został
zrealizowany.
Jan Szczepanik zmarł 18 kwietnia 1926 roku w Tarnowie.

<img src="./img/june/szczepanik.jpg"><br><br>

---

<a href="https://github.com/TomaszWaszczyk/historia.waszczyk.com/edit/master/src/content/june-13.md" target="_blank">Edytuj tę stronę dzieląc się własnymi notatkami!</a>
